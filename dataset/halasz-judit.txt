
Egyszer régen, nagyon régen,
amikor még tévé se volt
a fényképész egy nagy dobozzal
házról házra vándorolt

Egy szép napon az udvarunkba
szakállas bácsi érkezett
bebújt a nagy doboz mögé
és fényképeket készített

Látod, ezen a régi képen
a nagymama is még kisleány
kíváncsi szemmel néz előre
kilencszázötvenhat nyarán

Salalla-lalla salalla lalla
te sem maradsz örökké gyerek
salalla-lalla salalla lalla
őrizd meg a fényképeket

Ritkaság volt a mi utcánkban,
ha egy-egy autó arra járt
nem volt mobil és telefonra
a szomszéd néni évekig várt

Képernyő meg számítógép
egyáltalán nem létezett
de ünnep volt, ha színházba mentünk
s moziban néztünk filmeket

Látod, ezen a régi képen
a nagypapa is még kisfiú
azt remélte ezen a földön
nem lesz többé háború

Salla lalla salla lalla...

A nagy bolygókon kívül, minek mind tudjuk nevét
Még számtalan kis parányi bolygót rejt a csillagos ég
Szabad szemmel hiába nézed, sohasem láthatod
A "B 612"-est, hol a Kis Herceg lakott

Csak azért mondom, mert tudom, hogy van, kinek kell a bizonyítás
Hogy a "B 612"-es bolygót látta egy csillagász
Nem szeretném, ha azt hinnéd, hogy mindez mese csupán
Hisz mindannyian vágyakozunk egy igazi barát után

Szomorú lenne, ha nem hinnéd hogy itt volt velem
Szomorú lenne, ha nem hinnél nekem
Szomorú lenne, ha nem hinnéd hogy volt egy barátom
Olyan egyedül maradnék a világon

Hat éve már, hogy a Kis Herceg tőlem elbúcsúzott
De megpróbálom elmondani, hogy igazán milyen is volt
Lehet, hogy mindenre pontosan már nem emlékezem
Ha tévednék valami részletben kérlek bocsásd meg nekem

És az is lehet, hogy minden csupán egy különös álom volt
De azóta éjszakánként nevetnek rám a csillagok
Tudom, hogy valahol egyedül él egy tüskés kis virág
És érzem, mennyi mindent jelent egy igazán jó barát

Szomorú lenne, ha nem hinnéd hogy itt volt velem
Szomorú lenne, ha nem hinnél nekem
Szomorú lenne, ha nem hinnéd hogy volt egy barátom
Olyan egyedül maradnék a világon

Egyszer volt egy nagy csoda,
Neve: birka-iskola.
Ki nem szólt, csak bégetett,
Az kapott dicséretet.

Ki oda se ballagott,
Még jutalmat is kapott,
Így hát egy se ment oda,
Meg is szünt az iskola.

Vége van a nyárnak,
hűvös szelek járnak,
nagy bánata van a
cinegemadárnak.

Szeretne elmenni,
ő is útra kelni.
De cipőt az árva
sehol se tud venni.

Kapkod fűhöz-fához,
szalad a vargához,
fűzfahegyen lakó
Varjú Varga Pálhoz.
Azt mondja a varga,
nem ér ő most arra,
mert ő most a csizmát
nagyuraknak varrja.

Darunak, gólyának,
a bölömbikának,
kár, kár, kár, nem ilyen
akárki fiának.

Daru is, gólya is,
a bölömbika is,
útra kelt azóta
a búbos banka is. Csak a cinegének
szomorú az ének:
nincsen cipőcskéje
máig se szegénynek.

Keresi-kutatja,
repül gallyról gallyra:
"Kis cipőt, kis cipőt!" -
egyre csak azt hajtj

Adok neked valamit
de okvetlen hazavidd,
adok neked valamit
de okvetlen hazavidd.

Tessék, itt van néhány semmi,
számold meg pontosan mennyi!
Ha kevesebb, mint amennyi,
párat még hozzá kell tenni,
párat még hozzá kell tenni.

Adok neked valamit...

Aztán vidd el ezt, meg azt,
csak ezt meg azt, nem amazt!
Nem adom ám neked ingyen,
ha hazaérsz, meglesz minden,
az kell érte, ami nincsen.

Adok neked valamit...

A fiam meg a lányom játszanak az ágyon,
Ahol én és a párom kigondoltuk, hogy így lesz.
A fiam meg a lányom civakodnak az ágyon,
S hiába magyarázom, hogy késő van már, aludni kell.

Amikor még terveztük ezt a csodálatos jövőt
Álmunkban se képzeltük, 
Hogy ilyen cirkusz lesz majd minden este lefekvés előtt.

A fiam meg a lányom ugrálnak az ágyon
S kiabál a párom, hogy ebből elég legyen.
A fiam meg a lányom verekednek az ágyon,
S hiába is várom, hogy köztük béke legyen.

Amikor még terveztük ezt a csodálatos jövőt
Álmunkban se képzeltük, 
Hogy ilyen cirkusz lesz majd minden este lefekvés előtt.

A fiam meg a lányom mesét hallgat az ágyon,
S lassan az álom jótékony karjába zár.
A fiam meg a lányom kitartanak az ágyon,
Akárhogy csinálom, ez most már mindig így lesz.

A fiam meg a lányom nem rózsaszín álom,
ketten az ágyon, hárman az ágyon, négyen az ágyon,
Én és a párom, a fiam meg a lányom.
A fiam meg a lányom....

A gondolj-rám virág,
az volna szép, az volna szép.
A gondolj-rám virág,
az barna-kék, az barna-kék.
(Csak volna barna, volna kék,
a gondolj-rám csak volna szép,
mert nincs ilyen, mert nincs ilyen)

A gondolj-rám virág,
az volna szép, az volna szép.
A gondolj-rám virág,
az barna-kék, az barna-kék.

A nefelejcs azt mondja: nem,
a gondolj-rám: igen, igen
azt mondja, hogy: igen,
azt mondja, hogy: igen.

Nem teheted be a bankba, 
mégis kamat terem rajta.

Amíg tiéd, nem is tudod, 
milyen kincs a tulajdonod.

Pazarlod, vagy nem pazarlod, 
Így is elfogy, úgy is elfogy.

Megöregszel, akkor tudod, 
milyen nagy volt a vagyonod.

Jön a hegyi tolvaj lova lefelé,
nyikorog a kicsi kocsi, csattog a kereke.
Szia-mia haramia! Futnak elé.
Kivonul a fele falu asszonya, gyereke.
Mi a fene, mi-micsoda faluk neve:nincs.
Elakad a kicsi kocsi, beragad a sárba.
Oda van a csecse-becse, oda van a kincs.
Szia-mia haramia! Nem jössz bálba?
Mi a fene, mi-micsoda faluk neve:nincs.
Elakad a kicsi kocsi, beragad a sárba.
Oda van a csecse-becse, oda van a kincs.
Szia-mia haramia! Szia-mia haramia!
Nem jössz bálba?
Szia-mia!
Szia-mia haramia! Nem jössz bálba?

Zordon a január,
bunda van a fákon.
Foltot hagy február
a télikabáton.

Március színleli
a jókedvet néha.
Záporral önt nyakon
április, a léha.

Május a legszelídebb
hónapja az évnek.
Június évadja
szilaj mennydörgésnek.

Július lelopja
a vándor köpenyét.
Csőszködik augusztus,
hízlalja a dinnyét.

Szeptember közelít,
lusta diák réme.
Október friss lekvárt
csurgat a kenyérre.

Novemberben a fák
vénre kopaszodnak.
Kicsi, nagy didereg,
fázik füle soknak.

Megjött a december
és itt van a karácsony,
hópelyhek szálldosnak
puhán, varjúszárnyon.

Ha megnövök semmi más,
Nem leszek én csak juhász
Nincsen annál nagyobb úr
Folyón innen hegyen túl
Folyón innen hegyen túl

Semmi gondja sétálgat,
Terelgeti a nyájat
Furulyázgat, nótázik
Fellegekkel komázik
Fellegekkel komázik

Falu végén kicsi ház,
Abban lakik a kanász
A kanász s a bojtárja,
görbe botja kutyája
görbe botja kutyája

Kismalaca számtalan,
Nem is tudja mennyi van
Terelgeti, s mint király,
Büszkén lépked, dirigál
Büszkén lépked, dirigál

A nagy bolygókon kívül, minek mind tudjuk nevét
Még számtalan parányi bolygót rejt a csillagos ég
Szabad szemmel hiába nézed, sohasem láthatod
A "B 612"-est, hol a Kis Herceg lakott

Csak azért mondom, mert tudom, hogy van, kinek kell a bizonyítás
Hogy a "B 612"-es bolygót látta egy csillagász
Nem szeretném, ha azt hinnéd, hogy mindez mese csupán
Hisz mindannyian vágyakozunk egy igazi barát után

Szomorú lennék, ha nem hinnéd hogy itt volt velem
Szomorú lennék, ha nem hinnél nekem
Szomorú lennék, ha nem hinnéd hogy volt egy barátom
Nagyon egyedül maradnék a világon

Hat éve már, hogy a Kis Herceg tőlem elbúcsúzott
De azóta éjszakánként nevetnek rám a csillagok
Tudom, hogy valahol egyedül él egy tüskés kis virág
És érzem, mennyi mindent jelent egy igazán jó barát

Szomorú lennék, ha nem hinnéd hogy itt volt velem
Szomorú lennék, ha nem hinnél nekem
Szomorú lennék, ha nem hinnéd hogy volt egy barátom
Nagyon egyedül maradnék a világon

Egyszer régen az írkámon,
született egy ákombákom.
Hát egyszer csak látom, látom:
két lábra áll az írkámon,
úgy indul el ákombákom.

Azt hittem már sose látom,
oly messze ment ákombákom,
de mikor az erdőt járom,
ül az ágon ákombákom,
s rajta van a nagykabátom.

Szólok hozzá: Ákombákom,
miért vitted el a kabátom?
Eső esik, mindig ázom,
hideg szél fúj, mindig fázom...

Légy olyan jó ákombákom:
add vissza a nagykabátom!
S képzeljétek, jövő nyáron,
eljött hozzám ákombákom:
s visszaadta nagykabátom.

a mi Ákosunk két lába
nem lép ám a pocsolyába
iskolás lett mostanába'
siet hát az oskolába

erre vágyott ő kiskorába'
járni már az iskolába
arra gondolt egyre-másra
hogy szert tegyen a tudásra

nézek a kis iskolásra
hová viszi a nagy táska
hát persze az iskolába
iskolába, iskolába
iskolás a baktatása

nézek a kis iskolásra
hová viszi a nagy táska
hát persze az iskolába
iskolába, iskolába
iskolás a baktatása

új cipőbe bújt a lába
avval nem rúghat labdába
igen nagy az izgulás ma
gyors a percek iszkolása

még egy pillantás anyára -
a tudásnak nagy az ára
kicsöngetnek nemsokára
ennyi, de ennyi elég is volt mára

nézek a kis iskolásra
hová viszi a nagy táska
hát persze az iskolába
iskolába, iskolába
iskolás a baktatása
hát persze az iskolába
iskolába, iskolába
iskolás a baktatása

A legnagyobb mindig a legerősebb
a lovagi tornát ő kezdi el
Először nála áll a zászló
és ő indul, ha menni kell

A legkisebb a mesék hőse
ha már senkinek nem sikerül
A vereségből is előnyt kovácsol
és úgy kerekedik fölül

A középső fiúra nem figyel
a szép királyleány
Pedig a legjobb választás
ő lehetne tán

Lehetne egyszer béke is
ne mindig csak háború
Lehetne egyszer győztes is
a középső fiú


A legnagyobb fiú az első a sorban
A többi csak utána jön
Az esély neki jár ki először
és ő ragadhatja üstökön

A legkisebb a szemünk fénye
és mindig szurkolunk neki
A szerencse végül hozzá pártol
S a királyságot elnyeri

A középső fiúra nem figyel
a szép királyleány
Pedig a legjobb választás
ő lehetne tán

Lehetne egyszer béke is
ne mindig csak háború
Lehetne egyszer győztes is
a középső fiú

És eljön egyszer majd az a nap
sok sok csalódás után
hogy fejéhez kap és észhez tér
a szép királyleány

És rájön arra, hogy tévedett
és nem lesz majd vitás
hogy a középső fiú a legjobb fej
és a legjobb választás

És a mesének akkor vége lesz
és senki se lesz szomorú
Amikor végre győzni fog
a középső fiú

És akkor talán béke lesz
és nem lesz több háború
Amikor végre győztes lesz
a középső fiú

És nagy király lesz, elárulom
a középső fiú

A legújabb tövényrendelet,
hogy csikizni nem lehet.
Csikizés tilos.
Tilos a csiki.
Talpat lehet anyunak,
fürdésnél, de csak is neki.

Szállnak az alkonyi felhők,
mint halovány-hajú lányok,
tűz-színű csillag az ékük,
libben a fátyol utánok.

Mennyei őzre vadásznak,
nincs nyoma égi vadaknak.
Lassan a hegyre hanyatló
Hold poharába zokognak.

Ma van a macskánk születésnapja,
örül a család apraja-nagyja,
cicaforma tálon cicakaja-torta,
rajta van a gyertya: az is cicaforma.

Gyere ide, cicagyerek,
megcibálom a füledet,
levegőbe dobállak,
sokáig élj, kisállat!

Idegyere, öreg cica,
meghívlak egy jó buliba:
szülinapod ünnepelem,
énekelek, táncolj velem!

Mindenki vidám, mindenki gratulál,
fület cibál és mancsot ráz,
ugye a cicának jól megy dolga -
hé, cica hova futsz?! Hol kószálsz?

Ma van a kutyánk születésnapja,
örül a család apraja-nagyja,
kutyaforma tálon kutyakaja-torta,
rajta van a gyertya: az is kutyaforma.

Gyere ide, kutyagyerek,
megcibálom a füledet,
levegőbe feldobállak,
sokáig élj, derék állat!

Idegyere, öreg kutya,
meghívlak egy jó buliba:
szülinapod ünnepelem,
énekelek, táncolj velem!

Mindenki vidám, mindenki gratulál,
fület cibál és mancsot ráz,
ugye a kutyának jól megy dolga -
Hé, kutya, hova futsz? Hol kószálsz?

Ma van a hörcsög születésnapja,
örül a család apraja-nagyja,
hörcsögforma tálon hörcsögkaja-torta,
rajta van a gyertya: az is hörcsögforma.

Gyere ide, hörcsöggyerek,
megcibálom a füledet,
levegőbe dobállak,
sokáig élj, kisállat!

Idegyere, öreg hörcsög,
ne bántsanak hörcsög-görcsök
szülinapod ünnepelem,
énekelek, táncolj velem!

Mindenki vidám, mindenki gratulál,
fület cibál és mancsot ráz,
ugye a hörcsögnek jól megy dolga -
Hé, höri, hova futsz? Hol kószálsz?

Akad itt teknős, akad itt papagáj
Süni is, nyuszi is, pinty és hal
Örök vidámság, állati szülinap:
Nekik szól most ez az állat dal

- Mars bele a cseresznyébe! - küldi fiát a vén kukac. 
- Addig rágod magad, míg a másik felén ki nem lukadsz! 
- Apám - így szól a kis bálna - hadd mehessek el a bálba.
- Nem mehetsz el, fiam, Péter, nem vagy még egy kilométer.
- Nézd csak, milyen szép a márna. Mi lenne, ha velem járna.
- Hadd, hisz olyan nagy a szája, lám, a rája fütyül rája. 
- Szorgoskodnám - szól a hangya -, ha a tücsök békén hagyna;
de rázendít folyton újra, s táncolunk a rock and rollra.
A hód arcán enyhe pírral, csókolózik a tapírral.
Rosszalja a jegesmedve: - Nem vagytok még megesketve!
Öreg cápa feddi lányát, mert riszálja az uszályát. 
- Bezzeg az a tintahal... mintahal.

Megy a hajó nézd a nyulat,
Lepencéig rajta mulat.
De a dühös orángután
Kiszáll nyomban Horány után. 

Apám, így szólt a kis bálna,
Hadd mehessek el a bálba! 
Nem mehetsz el, fiam, Péter,
Nem vagy még egy kilométer. 

A hód arcán enyhe pírral
Csókolódzik a tapírral.
Rosszallja a jegesmedve:
Nem vagytok még megesketve. 

Szorgoskodnám, szól a hangya,
Ha a tücsök békén hagyna.
De rázendít folyton újra,
Táncolunk a rock and roll-ra. 

Mért cikáznak a kis fecskék? 
Hogy az eget kékre fessék.
S ha elfogyott minden festék,
Kész a tavasz! Jelenthessék. 

Édes párom, adj egy csókot,
Kéri pókné a zord pókot.
Elkapott a méreg sodra,
Nem szomjazom a csókodra. 

Inkább egy jó korsó serre.
Készülök a válóperre.

Hold-szőtte, halk este, szép gilicemadár,
surranj a fészkedbe, szép gilicemadár,
Két szárnyad ernyeszd le, míg hűvös az éjj,
Majd szállj a napfénybe, szép gilicemadár.

Szallaszana, szallaszana, szélben zene szól:
Béka hangja, száz bogárka zeng a csalit alól.

Tó habja ringat ma, fönn kerekül a domb,
mély völgybe nád-cserje, fönn galagonyalomb.
Csöpp sajka ringat ma, benne zene dong,
nem flóta, nem hárfa, csak mezei doromb.

Szallaszana, szallaszana, szélben zene szól:
Béka hangja, száz bogárka zeng a csalit alól.

Mézecske, lépecske, gombszemű kicsi lány,
szunnyadj a bölcsőbe, gombszemű kicsi lány.
Szunnyadj te, álmodj te, rádvirul a hold,
lágy tejre ébredj te, gombszemű kicsi lány.

Szallaszana, szallaszana, szélben zene szól:
Béka hangja, száz bogárka zeng a csalit alól.

Aludj karomban
aludj nyugodtan
álmodj szépet
virágos rétet
gyöngyöket
labdát
kirakós kockát
suttogó erdőt
rózsaszín kendőt

aludj kislányom
fátyol az álom
királyfi hozza
szívedet kincsem
bearanyozza

Lehunyja kék szemét az ég,
lehunyja sok szemét a ház,
dunna alatt alszik a rét -
aludj el szépen, kis Balázs.
Lábára lehajtja fejét,
alszik a bogár, a darázs,
vele alszik a zümmögés -
aludj el szépen, kis Balázs.

A villamos is aluszik,
- s míg szendereg a robogás -
álmában csönget egy picit -
aludj el szépen, kis Balázs.

Alszik a széken a kabát,
szunnyadozik a szakadás,
máma már nem hasad tovább -
aludj el szépen, kis Balázs.

Szundít a labda, meg a síp,
az erdő, a kirándulás,
a jó cukor is aluszik -
aludj el szépen, kis Balázs.

A távolságot, mint üveg
golyót, megkapod, óriás
leszel, csak hunyd le kis szemed, -
aludj el szépen, kis Balázs.

Tűzoltó leszel s katona!
Vadakat terelő juhász!
Látod, elalszik anyuka. -
Aludj el szépen, kis Balázs.
-----------------------------------------------
(Weöres Sándor: Felébredek)

Felébredek:nem az vagyok,ki voltam.
Elalszom:holnap megint más leszek.
De élve,holtan,utcán,kriptaboltban
én emlékezem és én feledek.

Néha találkozom veled
olyankor nevetve kérdezed
vajon velem alszik-e még a Luca babám

Nincs már szeme se,
karja se és itt- ott kilóg a belseje 
mégis örül, hogy él az én Luca babám

Csak egy évvel fiatalabb
és mégis annyival okosabb
nem szólja el magát a Luca babám

Ha néha valami bántja őt
csak nekem mondja kétszemközött 
igazán jól nevelt a Luca babám

Ha este mellém fektetem 
hidd el, nincs rossz helyen
Mert kimondhatatlanul szeret
neki mindent megengedek

Nincs már szeme se,
karja se és itt-ott kilóg a belseje 
mégis örül, hogy él az én Luca babám

Ha este mellém fektetem 
hidd el, nincs rossz helyen
Mert kimondhatatlanul szeret
neki mindent megengedek

Mikor sírok átölelne 
ha lenne még mivel
sírna is velem a Luca babám

Nincs már szeme se, karja se
mégis helyes az ítélete
mikor igazat ad nekem a Luca babám

Nincs már szeme se,
karja se és itt-ott kilóg a belseje 
mégis örül, hogy él az én Luca babám

A lufballon

Midőn az utca ibolyával
Meg verkliszóval volt tele,
Egy május délbe rózaszínű
Lufballon szállt az ég felé.
A hordár felnézett a kávéház előtt,
Egy rikkancs, egy kofa és több járókelők
Nézték a lufballont, hogy száll, emelkedik,
Amíg csak látni tudták gyarló szemeik,
Szemeik, szemeik,
Amíg csak látni tudták gyarló szemeik.

A rózsaszín lufballon közben
Már ott járt a felhők felett,
Szállott feljebb, feljebb, egyszer csak
A mennyországba érkezett.
Ott aztán elfogták a szép kis angyalok
A rózsaszín gömböt, mely boldogan ragyog,
S szaladtak, hű, vele végig a Tejúton,
Arra kell menni az Istenhez, jól tudom,
Jól tudom, jól tudom,
Arra kell menni az Istenhez, jól tudom.

És labdáztak és futballoztak
Az angyalok közben vele.
Ez jól esett a lufballonnak,
Kérem, csakúgy hízott bele.
A jó Isten elé vitték az angyalok:
Atyánk, a földről jött ez a csuda dolog,
Sosem láttunk ilyet, jaj, benne mi lehet,
Ajándéknak küldték talán az emberek,
Emberek, emberek,
Ajándéknak küldték talán az emberek.

A jó Isten mosolygott erre,
S a lufballont kioldta lent,
A lufballon hosszút sóhajtott;
Ooóh! – így csinált, és összement.
A szép nagy lufballon, sóhajjal volt tele,
Az angyalkák nézték búsan, mi lett vele.
Megtöltenék megint, az vón az óhajuk,
Dehát az angyaloknak nincsen sóhajuk,
Sóhajuk, sóhajuk,
Dehát az angyaloknak nincsen sóhaj

Rosszkaró a fickó teste
görcsös ág a karja
vereskendő csupasz-kopár
testét betakarja

nyűtt harisnya stoppolt foltos
feje kerek arca
a kobakján zsíros ócska
csálé bojtos sapka

mégis mindeig vidám kedvű
ha sétálni tudna
elballagna néha napján
a szomszédos útra

szóba állna beszélgetne
kocsissal vándorral
elvárná h néha napján
megkínálják borral

így is jó lám nincsen veréb
aki erre járna
a szélben körbe táncol
riadt csóka kánya

A mi kertünkben olyan dió van
minden dióban rádió van
Ha a diófát bekapcsolom
az egész kertben szól a dalom
- ­Répa, retek, mogyoró
erre dalol a dió

A mi kertünkben olyan a szilva
minden szem meg van puszilva
Éjjel, amikor kúsznak az árnyak
egymásra hajolnak az ágak
- ­Répa, retek, mogyoró
erre dalol a dió

A mi kertünkben olyan az alma
mit minden gyerek szívesen falna
Ha minden este almát eszem
a fogam nem fog fájni sosem
- ­Répa, retek, mogyoró
erre dalol a dió

A mi kertünkben olyan a málna
bármelyik kert díszére válna 
Nagyobb, mint a görögdinnye
s magas fán nő, akár a körte
- ­Répa, retek, mogyoró
erre dalol a dió

A mi kertünkben olyan retek van
amiben tömény szeretet van
Ha én ebből sokat eszek
akkor mindenkit szeretek
- ­Répa, retek, mogyoró
erre dalol a dió

Tudom, rég elmúlt
Az, amikor még kislány voltam
Más volt az életem
Én úgy emlékezem

Virágzott a tér
Amikor én még kislány voltam
Szűk utcák oldalán
Bérházak udvarán

Kicsit féltem én
Amikor én még kislány voltam
Elvisznek engemet
Rossz arcú emberek

Akkor még bámultam a felnőtteket
Azt hittem jó lesz majd
Ha egyszer én is nagy leszek

Akkor még bámultam a felnőtteket
Azt hittem jó lesz majd
Ha egyszer én is nagy leszek

Nekem nem volt szabad
Amikor én még kislány voltam
Őszintén hazudni
Könnyezve nevetni

Akkor még bámultam a felnőtteket
Azt hittem jó lesz majd
Ha egyszer én is nagy leszek

Akkor még bámultam a felnőtteket
Azt hittem jó lesz majd
Ha egyszer én is nagy leszek

Nem értem Piroskát, a farkast se értem,
ezért a mamámtól még egyszer megkérdem:
Mért élt az erdőben egyedül a néni?
Mért nem tudtak néki közellátást kérni?
Mért színlelt a farkas vaságyban nagyanyát?
Mért őt ette előbb, s mért nem az unokát?
Hogy fért a nagyanyó a farkas hasába?
Hogy bírta el őket anyóka vaságya?
Hogy volt a farkasnak nagyanyányi szája?
Hogy fért be melléje még az unokája?
Mért kellett cipelni farkashoz a követ?
Mért nem lőtt a vadász, ha ilyenkor lövet?
Hogy lehetett szomjas az ordas a kőtől?
Mért kellett levarrni hátulról, előlről?
Mért nem volt egy puska otthon a vaságyban?
Hogy maradtak élve farkasunk hasában?
Mért volt felelőtlen Piroska mamája?
Mért nem büntették, ha nem vigyázott rája?
Mért kell egy farkasnak két embert megenni?
Amiket nem értek, egyelőre ennyi.

A nagymama mindent megenged...

A nagymama mindent megenged,
és mindig van ideje, 
és nála jobban nem szereti 
az unokát seki se.

Most körbe, körbe egy gyerek
Jó kedvem van, reszkessetek
Már körbe, körbe két gyerek
Minden pohár, váza remeg.
Mama, valamit festeget.
Jézus, csak meg ne lökjetek
Nem érdekel, nem érti meg
Jó kedvünket, jó kedvemet

Már akadályok kellenek
Amit a futó döntöget.
Rongy baba, műanyag, üveg
Építő kocka, mind remek.
Egész ház ropog-recseg
Repülnek csoda fegyverek
Ha elfáradok, pihenek,
Olyankor neked is lehet

Aztán indul a fergeteg
Csak valaki azt mondja meg
Hogy, most te kergetsz engemet
Vagy én kergetlek téged?
Most te kergetsz engemet
Én kergetlek tégedet.
Te kergetsz engemet
Én kergetlek tégedet

A napsugár, ha vidáman ébred 
beköszön az ablakon
Felhőtlen tiszta arccal 
mosolyog az ágyamon

Jó reggelt kívánok – mondja 
s nevetve szemembe néz
Gyerünk gyorsan, ugorj az ágyból 
vigyázz, hogy el ne késs

A tükör szélén táncra perdül 
kibontja sok színét
S a szobám falát körbejárja 
szivárványt szórva szét

A porszemek életre kelnek 
s levegő felpezseg 
s valahogy minden arra vár
hogy én talpon legyek

Ó, napsugár, ó, napsugár 
én szeretlek nagyon
Jöjj el hozzám minden hajnalon
Ó, napsugár, ó, napsugár 
én szeretlek nagyon

Olyan jó lenne, ha így kezdődne 
minden új napom
Ha reggel, mikor felébredek 
kinn zuhog az eső
Semmi kedvem sincs felkelni 
azt hiszem ez érthető

Ha borús felhők lógnak az égen 
az ágyból kimászni kár
De egész más, ha már korán reggel 
mosolyog a napsugár

Ó, napsugár, ó, napsugár...

Ha a 0 a helyén áll, az igen helyes,
sőt tiszta haszon, mit megszerezni érdemes,
mert hisz a nulla az 1-ből 10-et csinál,
ha érdeme szerint szerényen a sor végére áll:
értékét meg 10-szerezi az a világ,
mely önnön 0-inak ilyképp elébe vág;
ámde minden tüstént 1/10-ére lappad,
ott, hol a 0 arcátlanul az élre kaptat:
ha a O-nk a sornak e-végére áll,
az minden értéknek 9/10 halál.
De, ha a 0 a helyén áll, az igen helyes,
sőt, tiszta haszon, mit megszerezni érdemes.
Mint látható, belátható, hogy minek hol jó lenni,
S ha számolunk, elámulunk, hogy a 0 mennyire,
Ó, de mennyire más, mint a semmi.
Látható, belátható, hogy minek hol jó lenni,
Ha számolunk, elámulunk, hogy a 0 nem épp semmi.
Látható, belátható, hogy minek hol jó lenni,
Ha számolunk, elámulunk, hogy a 0 nem épp semmi.

Amikor anyukám kislány volt
nem gondolt még rám
nem tudta, hogy elszakítom
másnap az új ruhám
Hogy hiába mosdat százszor is
én megint piszkos leszek
És olyankor is, ha rossz vagyok
majd akkor is szeret

És fogalma sem volt arról
mennyi baj lesz majd velem
Hogy nevelni kell, meg gondozni - bizony
türelmesen
Mert sokszor leszek szófogadatlan
feleselgető
de kiderül majd, hogy a szeretetnél
nincs nagyobb erő

Anyák napján szóljon a dal
és legyen bennünk hála
Mert anyuka nélkül nem jöhettünk
volna e szép világra
Anya csak egy van, szól a mondás
és szomorú, akinek egy sincs
Hát köszöntsünk minden anyukát
a szeretet a legnagyobb kincs


Amikor anyukám felnőtt lett 
megszülettem én
És annyi minden jót és szépet
kaptam tőle én
Hogy túlzás nélkül megköszönni
talán nem is lehet
Csak visszaadni azt, 
amit úgy hívnak: szeretet

Anyák napján szóljon a dal
és legyen bennünk hála
Mert anyuka nélkül nem jöhettünk
volna e szép világra
Anya csak egy van, szól a mondás
és szomorú, akinek egy sincs
Hát köszöntsünk minden anyukát
a szeretet a legnagyobb kincs

Anyu, végy egy hegyet nékem,
olyan magasat,
ha elfárad, ráülhessen
csúcsára a nap – 
erdejében madár szálljon,
rókakölyök, őzfi játsszon – 
olyan hegy legyen!

Aztán végy egy tavat nékem,
de olyan nagyot,
egyik partról a másikra
el nem láthatok.
Hadd bámulják a sirályok,
ha én azon vitorlázok – 
olyan tó legyen!

Aztán végy nekem egy rétet,
piros, sárga, kék
virágokkal legyen telis-
teli az a rét – 
ahány tücsök, odagyűljön,
hogyha kérem, hegedüljön – 
olyan rét legyen!

Ha csak ez a kívánságod,
könnyen tehetem,
meg se veszem, amit kérsz és
mégis megveszem:
tiéd már a Mátra, Börzsöny,
Balatont is néked őrzöm
s mind a réteket!

Ha tavasz jő, hoz új zöldet,
a tél zúzmarát,
hogyha zöldben, ha ezüstben,
tiéd minden ág – 
tiéd mind a kert, a lanka,
cinke, rigó, búbosbanka
s mennyi szép madár!

Öreg folyó jár dúdolva
parti fák alatt,
bukfencezik kövön, sziklán
sok kicsiny patak – 
Szólj nekik! Csak arra várnak,
s mintha volna kezes nyájad:
mind hozzád szalad!
mind hozzád szalad!

Nagypapája padlására
ment fel egyszer Gyurka.
Régen készült már erre a 
felfedező útra,
kíváncsi volt, mi mindent lát,
ha jól körbejárja,
mert az biztos, hogy odafenn
ezerféle titokzatos
csodás dolog várja...

Talált is fenn - többek között -
diót egy fél zsákkal,
kampót, szöget, használt ruhát,
drótot garmadával,
kifordított kalapból is
akadt háromféle,
meg egy öreg kard, aminek
rég nem volt már éle.
Lyukas fazék, rossz hintaló,
horgászbot, meg képek,
s közöttük egy kis maréknyi
nyüzsgő egérfészek.
Megrémültek az egerek,
s szétfutottak persze,
amitől meg Gyurkának szállt
inába a mersze...
Így ért véget hát őkelme
felfedező útja,
s azt, hogy mi van még odafenn,
az egerek hibájából -
ma se tudja Gyurka.

Gyönge fuvallat a tóba zilál, 
fények gyöngysora lebben. 
Sóhajom, árva madár-pihe, száll 
s elpihen édes öledben. 
Tárt keblemen reszket a kóc: 
érted szenved a Jancsi bohóc. 

Szép szemeidből vérzik az ég, 
sok sebe csillagos ösvény. 
Egy hajfürtöd nékem elég: 
sok sebemet bekötözném. 
Hull a fűrészpor, sorvad a kóc: 
meghal érted a Jancsi bohóc. 

Tálad a rózsa, tükröd a Hold, 
ajkadon alkonyok égnek, 
Víg kedvem sűrű búba hajolt, 
téged kérlel az ének. 
Hogyha kigyullad a szívem, a kóc, 
nem lesz többet a Jancsi bohóc.

Egy nyári délután 
mikor a kiskacsák kikeltek
Nagy volt az öröm az udvarban 
de született köztük még egy

És ez a kiskacsa 
más volt, mit a többi
Csúnya volt és idegen volt 
és lehetett nem szeretni

Oh, az a rút kiskacsa 
fölállt tőle a szőrük
Olyan más volt, mint a többi 
nem illett közéjük
Nem illett közéjük

Nem hívták játszani 
pedig szívesen elment volna
Nem értette, hogy mért utálják 
nem tehetett róla

Oh, az a rút kiskacsa 
akárhogy is nézzük
Olyan más volt, mint a többi 
nem illett közéjük
Nem illett közéjük

Csúfolták és kigúnyolták 
gyakran meg is verték
Nem nyugodtak addig, amíg 
végül elüldözték

Szegény rút kiskacsa 
elbujdosott a nagyvilágba
Egyedül élt a varjak között 
hol senki se látta
Hol senki se látta

S egy szép nap gyerekek jártak arra 
menekült minden varjú
Mikor egy kislány felkiáltott:
- Nézd milyen szép hattyú!

Oh az a rút kiskacsa 
hattyú lett az égen
Boldogan élt, míg meg nem halt 
így van ez a mesében
Így van ez a mesében

A sündisznó már gyerekkorában
gyerektüskéket növeszt
És minden gyanús mozdulatra
hegyes tüskéket mereszt
S ha valaki túl közel merészkedik
gombolyaggá gömbölyödik
a sündisznó így védekezik

A sündisznók bizony gyanakvók
túl sok bennük a félelem
Azt hiszik, hogy a tüskék nélkül
a létezésük védtelen
Ha valaki túl közel merészkedik
gombolyaggá gömbölyödik
a sündisznó így védekezik

A sündisznó már gyerekkorában
egyedül megy a rétre ki
Nem kap enni az anyukától
és senki nem segít neki
Ha valaki túl közel merészkedik
gombolyaggá gömbölyödik
a sündisznó így védekezik

A sündisznót az apukája
ha bajba kerül, nem védi meg
És szegényke nem tud kiabálni
hogy: Gyertek, gyerekek, segítsetek!
A sündisznók szerint tehát
a tüskék hasznos fegyverek
De ki tudja, mért növesztenek 
tüskét az emberek

Licskes-lucskos öreg bácsi
(Hujj-hujj, én a szél vagyok!)
kék udvarban seprőjével
megkergette a Napot.

Szél mondta: Hujj-hujj-hujj!
Nap mondta: Bujj-bujj-bujj!
Szél kergette, utolérte,
jól megverte a Napot,

megkergette, utolérte,
jól megverte,
összetörte,
kék udvarból kiseperte
kendőjébe bekötötte
mondjátok meg, hová tette?
Zsebre tette a Napot.

Zsebre tette? Zsebre ő!
Azért van most rossz idő!

A Terri mostanában nagyon beteg,
és ráadásul valami külföldi betegsége van.
Az állatorvos azt mondta, hogy diagnózis,
és ez most már biztos.

A testvérem a legokosabb, és nagyon jó gyerek.
De én sem vagyok nagyon rossz,
És most még jobb leszek!
Ő szaladni tud, én fára mászni,
De azt nem szabad!
Az a legjobb, ha a gyerek egyhelyben marad.

Amikor megszülettem, azt gondolom,
Az volt a legszebb év.
Megismertem sok mindent, 
És sokkal többet még!
A virágokat, a házakat, és a kék eget,
De az a legjobb, hogy megismertem a testvéremet!

A testvérem a testvérem, más nem is lehet,
Szerintem ő a világon a legjobb gyerek!

Volt már úgy, hogy sírtam is, de az nem sokáig tart.
Elvette a játékomat, ez okozta a bajt.
Nem tudom, hogy milyen volt a világ nélkülem.
Elhozott egy napsugár, és ide érkeztem.
Megismertem a nagy folyót, és a kék eget.
De az a legjobb, hogy megismertem a testvéremet!

A testvérem a testvérem, más nem is lehet,
Szerintem a világon ő a legrosszabb gyerek!

Hogyha most elindulok,
aztán balra fordulok,
egy kis útig, titkos útig
lábujjhegyen eljutok.

Egyik oldalt házak háta,
fal a másik oldalon,
és a lombok zöld szakálla
átömlik a kőfalon.

Nem jár erre senki, senki,
csak talán a Nem-tudom-ki,
az is akkor, hogyha kell,
kézen fogva Senkivel.

Messze innen utcalárma,
messze dong a kisvasút
így bújik a - pszt, pszt!
így lapul a - pszt, pszt!
titkos út.

Volt egy török Mehemed,
Sose látott tehenet.
Nem is tudta Mehemed,
Milyenek a tehenek.

Egyszer aztán Mehemed
Lát egy csomó tehenet,
"Én vagy a Mehemed!"
"Mi vagyunk a tehenek!"

Csodálkozik Mehemed:
"Ilyenek a tehenek?"
Számlálgatja Mehemed,
Hányfélék a tehenek.

Meg is számol Mehemed
Háromféle tehenet,
Fehéret, feketét és tarkát,
"Meg ne fogd a tehén farkát!"

Nem tudta ezt Mehemed,
S felrúgták a tehenek.

Szeretem, amikor felkelek,
Jó lesz a kedvem, ha felnevet.

Szeretem, amikor enni ad,
Azt is, ha álmából felriad.

Szeretem, amikor kócosabb,
Reggel is, amikor morcosabb.

Szeretem, amikor mérgesebb,
Ilyenkor talán még édesebb.

Szeretem, amikor jót mesél,
Azt is, ha énvelem mendegél.

Szeretem, amikor puszit ad,
S húsvétkor hozza a nyuszikat.

Szeretem, amikor megdicsér,
És ha a suliig elkísér.

Szeretem, amikor átkarol,
Homlokon csókol, és rám hajol.

Szeretem, amikor dolga van,
Meglátom rajta, ha gondja van.

Szeretem, amikor ölbe vesz,
Azt is, ha esténként kádba tesz.

Szeretem, amikor kérdezem,
Jó-e ha öleli két kezem?

Szeretem nagyon, ez nem vitás,
Annyira és úgy, mint senki más!

Az én autóm kívülről kicsi
De bármikor beszállhatunk
Ha beindítjuk a képzeletünk
Akárhova is eljutunk

Az ajtaja, látod, nyitva áll
S a műszerfalon a lámpa ég
Kapcsold át a sebességet
És máris forog a négy kerék

Hát ülj be mellém a kisautómba
A szélvédőn ragyog a nap
Előre száguldunk az úton
S a világ mögöttünk elmarad

A szivárvány fölénk hajlik
S mi átrobogunk a híd alatt
Vigyázz, mert most egy nagy kanyar jön
El ne veszítsd a nyugalmadat

A magassági kormányt behúzzuk
S máris a Holdon landolunk
De nem sokáig pihenhetünk
Mer’ mindig versenyben vagyunk

Hát ülj be mellém a kisautómba
A szélvédőn ragyog a nap
Előre száguldunk az úton
S a világ mögöttünk elmarad

Hát ülj be mellém...

(A gyerekkor nem kuglóf 
és nem habos kakaó
De tudja minden kicsi és nagy 
hogy énekelni jó)

Tudod, nekem is kell néha egy dal 
ami felvidít és vígasztal 
hát hallgasd, ez az én dalom

Ha akarod, azt is elárulom 
hogy nem magamnak tartogatom 
ha kéred, én neked adom 

Hiszen, neked is kell néha egy dal 
ami felvidít és vígasztal 
hát hallgasd, ez az én dalom

Ha neked is tetszik az én dalom 
kopogd le gyorsan az asztalon 
hogy ti-tá-ti-tá-ti-ti-tá, s neked adom

Az én szívemben egymás mellett 
elfér minden dal
Vehet belőle mindenki 
ahányat akar

Ki tudja, honnan érkezett egy téli éjszakán
És az is lehet, hogy találkozásunk véletlen csupán
Én mégis azt hiszem, hogy vártam rá nagyon
Ha nem jött volna, másként szólna most az én dalom

Szívem mélyén elhervadt már minden virág
De megtanultam, mit jelent egy igazán jó barát
Ha bajban vagyok, elég az, ha rágondolhatok
Hisz nélküle már nem lehetnék az, ki most vagyok

Azóta minden mosolyban már ő nevet felém
És nem hagy engem el, akárhol járok, a remény
Azóta mindig őt látom, ha csillognak a szemek
És úgy érzem, hogy rá hasonlít minden gyerek

Én azt hiszem a szívünkben, ha nyílna még virág
Boldogabb és szebb lehetne az egész világ
Ha véletlen találkozunk, egy mosoly legyen a jel
Hogy ismeretlen ismerősként búcsúzunk majd el

Azóta minden mosolyban...

S mindenhol csak őt látom

Ördögfióka-barátom
felvidít, ahányszor látom,
olyan fürge, olyan fényes,
szaga kellemesen kénes
saját talpát nyalni képes.

Van két kicsi, hegyes szarva,
van egy izmos, kurta farka,
magas fákon reggel, este
annál fogva lóg, libegve,
s diót dob a gyerekekre.

Egyszer egy tündér járt arra,
ringott-lengett jobbra-balra,
fehér bugyija kilátszott,
mókusa volt azzal játszott,
fütyörészett, dalolászott.

Kis ördögöm fentről látta,
s beleszeretett a lányba.
Le is ugrott egykettőre
bukfencezve és pörögve,
s megállt vigyázzban előtte.

Édes tündér, úgy szeretlek,
mint a mézet, vagy az epret.
Soha senkit ilyen szépen
nem szerettem földön-égen-
kérlek, légy a feleségem."

A tündér ezt válaszolta:
"Menjek lakni a pokolba?
Javulj meg, és megszeretlek,
Szüleimhez bevezetlek,
s két hét múlva férjül veszlek."

Barátom a fejét rázta:
Miket beszélsz, tündérlányka?
Rossz az ördög, hogyha jó!
Vagy legyek tán áruló?
Úgy lennék hozzád való?

Kacarászni kezdett erre
a tündérlány csilingelve,
Egyéb választ nem adott,
tapsolt, ugrált, kacagott,
tündérien mulatott.

Bábel Ábel, bőbélű barátom,
többet evett, mint más harminchárom.

Bekapott egy borjat, meg egy tehenet, bekapott egy ökröt, és még egy felet, bekapta a házat, kútágasát, kútját, bekapta a gazdát, s minden pereputtyát!

S egyre sírt, hogy ez semmi, semmi, 
És éhenhal, ha nem kap enni.

Balambér, Balambér, bolondul a kalandér'
kád a tenger, nagyon mély, a hajója dióhéj
ha vihar jön, Balambér ijesztően dülöngél
cincogna, de mit sem ér, hiszen csak egy kisegér
dióhéjba belefér, vízbe bajsza beleér
hajókormány az orra, két nagy füle vitorla.

Veszélyben a hajócska, vicsorog a vasmacska
megóvja egy jótündér, királyfi lesz Balambér
ezüst kardja lesz most már, a vasmacska berozsdál
sárga könnye elpereg, beisszák a tengerek
s röpül tova Balambér, hajóján sok kaland ér
s röpül tova Balambér, hajóján sok kaland ér.

Lehullott három falevél
észrevétlen, az őszi ágról
és jött a szél a messzi szél
egy messzi másik újvilágból
elrepült három falevél
az egyik magasba vágyott
talált a felhők közt egy újvilágot
emelte emelte a szél
a másik rohanni vágyott 
magasba hágott és mélybe szállt
sodorta sodorta a szél
a harmadik szédülni vágyott 
szemét lehunyta semmit se látott
kavarta kavarta a szél
lobogott három falevél
lehullott három falevél 
tehetetlenül a világból 
ott lenn a sár feketemély
ki emel fel az öszi sárból?
ti szegény három falevél

Tudom Apu, a szép időkben egyet szeretni volt divatba.
Én, öt lányba vagyok szerelmes.
Legjobb barátom, Zsolti, hatba. Neki most egyel több jutott.
De megígéred, hogy nem nevetsz ki?
Barátommal egy nő miatt, csak nem fogok mindjárt összeveszni.

Megijedt az árnyékától
hajdanán a Jankó,
túl is adott rajta nyomban
pénzért a fajankó...
De mivel a bátorságot
nem lehet megvenni,
kinevette gyávaságát
úgyszólván mindenki.
Ezentúl, ha árnyék nélkül
megláttok egy embert,
bizton ő az, akit sorsa
gyávasággal megvert.
Ezért, kinek nincs árnyéka,
valahogy kerítsen,
bátorságot eleinte
csak abból merítsen.
Mikor aztán nem ijed meg
saját árnyékától,
mondhatja, hogy nem faragták
akármilyen fából...

Ez a nap más mint a többi, ezt te is jól tudod
Másként kelt fel reggel a nap és másként járt a hold
Köszöntünk hát téged, ha már így együtt vagyunk
S ajándékul fogadd el vidám kis dalunk

Boldog, boldog, boldog születésnapot
Kívánjuk, hogy legyen még sok ilyen szép napod

Megint egy évvel öregebb lettél, s bölcsebb is talán
Őrizd meg az emlékeid, s légy nagyon vidám

Köszöntünk hát téged, ha már így együtt vagyunk
S ajándékul fogadd el vidám kis dalunk

Boldog, boldog, boldog születésnapot...

Tavasz után eljön a nyár és ősz után a tél
De minden évben eljön a nap, amikor születtél
Köszöntünk hát téged, ha már így együtt vagyunk
S ajándékul fogadd el vidám kis dalunk

||: Boldog, boldog, boldog születésnapot... :||

Hétfőn egy szem makkot leltem,
kedden délben földbe tettem,
szerdán este vödröt vettem,
csütörtökön öntözgettem,
pénteken csak nézegettem,
szombaton már büszkélkedtem,
s akár hiszed, 
akár nem:
elérkezett a vasárnap,
tíz ága nőtt a fának,
mind a tízet megmásztam,
száz szem makkot leráztam.

Egy, kettő, dibidobogós,
három, négy, kipikopogós.
Dobbantunk, dibidobogunk,
koppantunk, kipikopogunk.
Még egyszer, dibidobogás,
és újra, kipikopogás.
Forgasd meg, dibidobogós,
pörgesd meg, kipikopogós.
Átlépünk, dibidobogás,
így járjuk, kipikopogás.
Dobbants még, dibidobogunk,
koppant még, kipikopogunk.
Most pörgesd, dibidobogás,
most forgasd, kipikopogás.
Csapj térdre, dibidobogós,
üsd még le, kipikopogós.
Csizmával dibidobogunk,
sombottal kipikopogunk.
Ritmusra, dibidobogás,
dallamra, kipikopogás.
Egyvégbe dibidobogunk,
kedvünkre kipikopogunk.

Ó, ha cinke volnék, útra kelnék,
hömpölygő sugárba énekelnék –
minden este morzsára, búzára
visszaszállnék anyám ablakára.

Ó, ha szellő volnék, mindig fújnék,
minden bő kabátba belebújnék –
nyári éjen, fehér holdsütésen
elcsitulnék jó anyám ölében.

Ó, ha csillag volnék kerek égen,
csorogna a földre sárga fényem –
jaj, de onnan vissza sose járnék,
anyám nélkül mindig sírdogálnék.

Bújj, bújj zöld ág, zöld levelecske,
nyitva van az aranykapu 
Csak bújjatok rajta!
Rajta, rajta leszakadt a pajta,
leszakadt a pajta.
Bennmaradt a macska.

-Kihez mész almához, vagy körtéhez?
-Körtéhez

- Hogy a csibe?
- Három icce.
- Hát a kakas?
- Három garas.
- Hát a tyúk?
- Azt is úgy.
- Mindjárt, mindjárt adjuk.

Na fussál már szaladjál!
Fussál már Petra!
Jaj! (nevetés)

Ma mindenki
bújócskázik?
Felhő mögé
bújt a nap.
Hová bújt a
földieper?
Lapul tán a
föld alatt?
Leguggolok,
keresgélek...
Levél alól
szemek néznek.
Nézzétek csak,
piros szemek!
Ha jól látom,
megértetek.
Bújócskánknak
itt a vége:
perdüljetek
köténykémbe!
Gyertek, gyertek
földieprek!
Most, hogy
megtaláltalak,
felhő mögül
előkerül
s örömtáncot
jár a nap.

A buszvezetők mind mogorvák,
odacsukják az utasok orrát.
Ahogy az orrok ellilulnak,
a buszvezetők felvidulnak.

Fenn a létrán áll két angol
végzetük szörnyen lehangol
mert a létra felborul
s ők kinyúlnak ott alul.
Nem rakhatjuk össze őket
ha már egyszer összetörtek.

Fenn a létrán áll két skót
ma már mind a kettő hót
testük a létra alatt van
számlálhatatlan darabban.
Nem szült oly mestert e szép föld
ki összerakja mi széttört.

Fenn a létrán áll két ír
ameddig csak állni bír
de mihelyt a létra feldől
az ő sorsuk szintúgy eldől.
Tíz ír úr hiába izgul
nem áll össze ami széthull.

Fenn a létrán áll két walesi
hogy ott majd pár szivart elszí
de a létra széjjelcsusszan
s a két walesi végsőt szusszan.
Kék füst írja levegőbe:
ami széttört nem forr össze.

Fenn a létrán áll két brit
felfordulnak egy kicsit
ami fenn volt lekerül
most a létra van felül.
Hozhatsz enyvet gipszet gittet
ha már széttörtek a brittek.

(Mivel egy skót-skót és egy walesi-walesi negyeddöntő kezdődött most, hát legyen ez.)

Zörg az ág és zug a szél
cigányasszony útra kél
feje piros keszkenős
zsír haján a rossz kenőcs
lepedőbe köti bugyrát
úgy viszi a pereputtyát
csípőn kötve csücske kettő
nyakán lóg a másik kettő.
Háti jószág, pereputty:
pici rajkó, jól aludj!
Mezők jönnek, erdőségek
jó vidékek, rossz vidékek
szép hazák, zöld hazák:
jár a szél és zörg az ág.
szép hazák, zöld hazák:
jár a szél és zörg az ág.

Bús szederfa álldogál
pici rajkó sírdogál
bús szederfa naptól szárad,
cigányasszony ina fárad
fára köti lepedőjét
úgy ringatja csecsemőjét.
Bölcsőt tartja: bölcs a fa;
Szedrét adja: jó a fa.
Ad tüzet is száraz ág: 
mindenütt csak hajt az ág
hogyha tűz van: a tűz ég is
kerül hozzá kis fazék is
kis fazék, nagy fazék
mindenütt csak jó az ég.
kis fazék, nagy fazék
mindenütt csak jó az ég.
kis fazék, nagy fazék
mindenütt csak jó az ég.
kis fazék, nagy fazék
mindenütt csak jó az ég.
háj-ná-náj...

Nem érzi a halott veréb
Ha a ló a begyére lép
Csak a szívem érzi

Nem érzi a száraz levél
Ha sárba teszi le a szél
Csak a szívem érzi

Ha válnak néma fellegek
Nem érzik azt meg az egek
Csak a szívem érzi

Nem érzi nyíló rózsa azt
Hogy elvesztette a tavaszt
Csak a szívem érzi

Nem érzi azt a sárga hold
Hogy végtől végig árva volt
Csak a szívem érzi

A Holdban és a vízben él
halak, szivek között
és csillag szemmel nézegél
a fellegek mögött.

lágy hangját hosszan hallani
s az erdő megremeg
sás szárnyai nád karjai
befonják az eget

selyem haját köd lengeti
s hogyha elmereng
a szél fütyülve zengeti
a lombos végtelent

csak csillag ő csak látomás
csak fény a tengeren
sugár arcát nem látja más
de fellobog nekem

és minden este rámragyog
kékjácint mosolyod
egyetlen tükre én vagyok
nagy ég milyen csoda!

hogy holdban él hogy vízben él
gyöngy göröngy között
mégis eljött a kedvemért
szívembe költözött

és rajzolgatni álmaim
most mindig ott lakik
kibontja éjjel tájait
szelíd világait

Arra alább
sehol sem
van egy nyaláb
semmi sem.

A gazdája:
aki nincs,
vigyáz rája
fakilincs.

Raktára a
nincs sehol
Magtára a
sosem volt.

Ha elvetted,
elszalad
ha megetted,
megmarad.

De jó volna
elkapni,
meleg helyre
bújtatni,
rejtegetni
ing alatt,
pátyolni mint
madarat!

Azt akarja:
keressék,
lakhelye az
üresség,
perdül-fordul
tenéked,
ha nem mozdulsz,
eléred.

Ez a világ olyan kerek,
akárcsak a sári berek.
Kerek is meg gömbölyű.
Ez a világ gyönyörű.

Itt lakom a közelében,
Sári berek közepében.
Sári berek jó berek.
Ide gyertek, gyerekek!

Ez itten a csigaház,
Melyben a csiga tanyáz.

Ő nem Pali, se Zsiga,
Csak egy névtelen csiga.

Nincs a házán emelet,
Víz, se hideg, se meleg.

Nincs házmester, kapupénz
Végett nem nyúl itt a kéz.

Nincs villany, se lift, se gáz,
ilyen egyszerű a ház.

S mert ily csöpp ház: repülő
Reá bombát sose lő.

Boldog kis ház ez nagyon,
benne békesség vagyon.

Nincs aki irigyeli,
Hogy tán kincsekkel teli.

Tanítani merem én:
Egyszerű légy és szerény,

Ellenséged sose lesz,
Életed szép mese lesz.

Csip-csip csóka,
vak varjúcska.
Komámasszony kéreti a szekerét,
nem adhatom oda, tyúkok ülnek rajta.
Hess, hess, hess!

Csókai csókának 
Mi jutott eszébe? 
Föl szeretett volna 
Öltözni fehérbe. 
Unta szegény jámbor, 
Hogy ő télen-nyáron 
Örökkön-örökké 
Feketébe járjon. 

Ahogy így tűnődik 
Ághegyen a csóka, 
Arra ballag éppen 
Csalavér, a róka. 
Attól kér tanácsot, 
Mit kellene tenni, 
Hófehér galambbá 
Hogy kellene lenni. 

"Nincsen annál könnyebb - 
Neveti a róka - 
Fürödj meg a hóban, 
Te fekete csóka! 
Olyan fehér galamb 
Lesz rögtön belőled, 
Hogy magam sem tudom, 
Mit higgyek felőled." 

Nagyeszű rókának 
Szót fogad a csóka, 
Nagy vígan leugrik 
Az ágról a hóba. 
Az orra hegye se 
Látszik ki belőle, 
Kérdi is a rókát, 
Mit hisz most felőle? 

"Azt hiszem, galamb vagy" - 
Csípte meg a róka, 
S csapott nagy ozsonnát 
Belőle a hóba. 
Róka csípte csóka, 
Csóka csípte róka - 
Így lett fehér galamb 
A csókai csóka.

1. A keleti széllel érkezett és nem beszélt sokat.
Azt mondta, míg megfordul a szél, köztünk marad.
Csodás dolgok történtek, míg Mary velünk volt,
El sem hinné az, aki még soha sem álmodott.

2. Megfordult a szél egy napon és nyugatról fújt.
Mary nem szólt semmit sem, csak gyorsan bepakolt.
Ernyőjébe kapaszkodott és elvitte a szél.
Remélem majd visszajön és mindent elmesél.

R. ||: Ó, Mary, keletről fúj a szél.
Ó, Mary, már igazán jöhetnél! :||

3. A nagybátyja egy furcsa ember, mindig nevetett.
Feltöltődött nevetőgázzal, úgy, hogy lebegett.
Ha sokat nevetsz, te is érzed, hogy könnyebb leszel.
Csak vigyázz jól, hogy hirtelen ne keseredj el!

R.

4. Mikor az ember kisbaba, még sok mindent megért.
Tudja, hogy a napsugár a szélnek mit mesélt.
Aztán, mire egy éves lesz, mindent elfelejt.
Csak Mary az, ki ismeri a nagy rejtélyeket.

R.

5. A világ teremtése, tudod jól, nem új dolog.
Corry néni éppen akkor tíz esztendős volt.
Üzletében kapható a gyömbéres kalács.
Kérdezd Maryről, ő többet tud, mint bárki más.

R.

Diridon dúdoló
Szüreten fut a ló
Hajdina-hajdina-hollá-ukk!
Fut a mocsi, tele kocsi
a le-föl guruló
Hajdina-hajdina-hollá-ukk!

Kerekem vasa ráz,
Szekerem citeráz
Hajdina-hajdina-hollá-ukk!
Fire-fura fuvar ura
batyudért kotorász.
Hajdina-hajdina-hollá-ukk!

Lila lile, lila ló
lila száru pantalló,
lila ólban lila kos,
- lila szárú pantallóban? –
táncot lejt, hakapatos

Kotorássz, kacarássz
kacsacsört vacsorázz
Hajdina-hajdina-hollá-ukk!
Elekesi telekesi,
dudaszót dudorássz.

Hajdina-hajdina-hollá-ukk!

Lila falu, lila rúd
lila falú alagút
lila lúdon lila toll
- lila falú alagúton? –
lila lidérc lovagol

Diridon dúdoló
szaporán fut a ló

Hajdina-hajdina-hollá-ukk!
Fut a bakon, a kobakom
az eget kutyuló

Hajdina-hajdina-hollá-ukk!

Hajdina-hajdina,
Hajdina-hajdina,
Hajdina-hajdina-hollá-ukk!

Nád között, víz fölött
vizikutya fészek,
vizikutya kölykök
abban heverésznek.

Vizikutya apjuk
vizinyulat űz,
vizivacsorához
zuborog a tűz.

Vizikutya anyjuk
fújja parazsát,
mintha szélfúvásra
ingana a nád.

Viziszederindán
vizitücsök ül,
húrja ázik, szakadozik,
mégis hegedül.

December, december, 
a világ csilingel.
Hóember hófehér, 
fazék a cilinder.

Kis bunda, nagy bunda, 
kell már a szőr kucsma.
Hó paplant sző a tél 
medvére, mókusra.

Kis csizma, nagy csizma
csikorgó hóban jár.
Piros kis orroddal 
cinegét foghatnál.

December deret fúj,
december fagyot hoz.
A világ mégiscsak 
ünnepre harangoz.

Hamvadó alkonyban
csillag gyúl fa ágon.
Meglátod, egyszercsak
itt lesz a Karácsony.

Kis csizma, nagy csizma
csikorgó hóban jár.
Piros kis orroddal 
cinegét foghatnál.

December deret fúj,
december fagyot hoz.
A világ mégiscsak 
ünnepre harangoz.

Pásztorok hírdették,
angyalok dalolták.
//:Meséknél szebb, 
ez a tündöklő valóság.://

De jó lenne szélnél
sebesebben szállni,
fagyott tavi nádas
húrján citerázni.

De jó lenne tavaszi
patakokkal futni
vackor körte ágáról
bóbitákat fújni.

de jó lenne illatos
mezőkön heverni 
száraz szénakazalban
meg-meg hemperegni.

De jó lenne boróka
gyöngyét nyakba fűzni
láda megett egy tücsökkel
éjjel hegedülni.

Domb tövén, hol nyúl szalad,
s lyukat ás a róka:
nyári fényben, napsütésben
felhőt les Katóka.

Zöld fűszál az ajka közt,
tenyerén az álla...
A vándorló felhőnépet
álmosan csodálja.

Elöl úszik Mog király,
kétágú az orra,
feje fölött koronája,
mint a habostorta.

Fut mögötte a bolond
szélesen nevetve - 
nagy púpjából szürke kígyó
nyúlik az egekbe.

Törött kordén utazik
egy kopasztott kánya,
s haját tépve Bogyóvére,
a király leánya.

És utánuk cifra ház
gördül sok keréken,
benn a cirkusz hercegnője
öltözködik éppen.

Száz ruháját, ékszerét
odaadná szépen,
csak egy hétig futkoshatna
lenn a nyári réten.

Mikor az álmok olvadnak a kékben
s már alig hallod az égi furulyát,
nem azt a nyájat terelik fönn éppen,
rajta, ébredj, kis Balázs!

Nem az a táltos száll veled a szélben,
nem az a sárkány viszi el a lányt,
nem az a tündér mosolyog a képen,
rajta, ébredj, kis Balázs!

Ne reméld királyod lányát,
sose volt fél országát!
Álmod Óperenciáját ne bánd!

Igazi felhő kavarog a szélben,
igazi nyár kelt békamuzsikát!
Igazi hó szikrázik csudaszépen,
ébredj végre, kis Balázs!

Ne keresd az élet fáját,
Hetedhét ország határát!
Álmod Óperenciáját, ne bánd!

Igazi dal nyújt örömöt ígérem,
igazi bánat fúj füstkarikát! 
Igazi könnycsepp hízik a szemében
annak mind, ki pórul járt!

Igazi józan kéz simogat éppen,
nem az a nagy vitéz nyújt parolát!
A meseíróké csupán az érdem,
ébredj fel hát, kis Balázs!

Ég, ég, fényes ég,
óriási nyári kék.

Most egy felhő felszalad,
csupa jég és csupa hab,
mintha látnál óriási
tejszínfagylalt-tornyokat.

nem sokáig bírja nyáron
úszni kezd az égi tálon,
olvad, olvad, szétcsepeg,
itt a zápor, cseppre csepp.

Láttam én egy petymeget:
ott lakott egy hegy megett.
Afrikában?
Indiában?
Nékem ez már egyre megy.
Szóval, ott a hegy megett
láttam egy bölcs petymeget.
Pöszmögött és pusmogott,
pöttyögött, sőt: petymegett
ott a messzi hegy megett.
Afrikában?
Indiában?
Kérem, az már egyre megy!
Szóval, ott a hegy megett
láttam én a petymeget:
számolgatta saját hátán
foltjait s a pettyeket.
Mondogatta egymagában:
"Egy meg egy az egy meg egy.
Aztán egy meg egy meg egy...
S folyton, újra egy meg egy!
Ebbe kell, hogy meggebedj!"
Szólt a petymeg egymagához,
hisz fölöttébb senyvedett,
ott a messzi hegy megett...
Afrikában?
Indiában?
Nékem az már egyre megy...
Mégis szántam én a foltos,
pettyezett kis petymeget,
mert nem tudta, jaj a petymeg,
oldalában kajla hegynek – 
mennyi egy meg egy meg egy meg
egy?

(próza)
Egy szög miatt a patkó elveszett
A patkó miatt a ló elveszett
A ló miatt a lovas elveszett
A lovas miatt a csata elveszett
A csata miatt az ország elveszett
Máskor verd be jól a patkószeget!

(zene)

Tornyos Szeged híres város,
nincsen ottan utca sáros,
rózsát öntöz a mészáros,
cinkét árul a bazáros.

Magasan áll Győrnek vára,
meg ne állj ott éjszakára:
kezed Duna nádja vágja,
lábad Rába rákja rágja.

Elvesztettem páromat,
Szép, eladó lányomat.
Jer haza lányom,
Kinga nevű lányom.

Elvesztettem páromat,
Szép, eladó lányomat.
Jer haza lányom,
Eszter nevű lányom.

Cifra palota
zöld az ablaka
gyere ki te tubarózsa!
Vár a viola.

Kicsi vagyok én
majd meg növök én
esztendőre vagy kettőre
nagylány leszek én.

Véletlen volt talán, hogy megláttalak
Véletlen volt talán, hogy rám nevettél
Véletlen talán, de nem lehet, hogy nem
S én most nem tudom, mért kellettél nekem

Engedj el, ha szíved van
Engedj el, s menj tovább
Nem is értem azt, hogy mért hajoltál le énhozzám
Engedj el, ha szíved van
Engedj el, s menj tovább
Csak egy kis virág vagyok, akit senki meg nem lát

Szólt a harang, mikor a forráshoz mentünk
És a kezedben vizet hoztál nekem
Hideg volt a víz, de a kezed nem
S én most nem tudom, mért kellettél nekem

Engedj el, ha szíved van
Engedj el, s menj tovább
Nem is értem azt, hogy mért hajoltál le énhozzám
Engedj el, ha szíved van
Engedj el, s menj tovább
Csak egy kis virág vagyok, akit senki meg nem lát

Holnap, mikor felkel a nap
Talán már el is felejtettél
Holnap, mikor leszáll az est
Talán már el is felejtettelek

Engedj el, ha szíved van
Engedj el, s menj tovább
Nem is értem azt, hogy mért hajoltál le énhozzám
Engedj el, ha szíved van
Engedj el, s menj tovább
Csak egy kis virág vagyok, akit senki meg nem lát

Esik az eső, süt a nap
Paprikajancsi mosogat
Holnap lesz az esküvője
Te leszel a felesége

Alszik a szél, föl se kelt
Olyan kedve van ma
A vihar is lehevert
A szél öreganyja

Alszik az egész család
Nem fut a szellő sem
Mitől csörren hát az ág
Levél mitől zörren?

Nem egyébtől, két madár
Röpül éppen erre
Az egyik a hársra száll
A másik a cserre

Jó a hárs s a cser is
A fáradt madárnak
Azon is meg ezen is
Pihenőt találnak

Éppen arra jártam én
Fák alatt megállva
Hallgatóztam, vártam én
Fütyül-e madárka

Megértettem a szavuk,
Ha csurr volt, ha csirr volt
Tanúm reá a kakukk
Szórul szóra így volt

Honnét szomszéd?
Ahol voltam, onnét
Mit evett? Eleget.
Mi jót? Hernyót.
Hány volt? Egy volt.

És még? Kukacot.
Mennyit? Hatot.
Hát még? Legyet.
Hányat? Hetet.
Mást még? Pondrót.
Sok volt? Nyolc volt.
Jó volt? Hmm? Jó volt.

Hallgattam volna tovább
Ezt a párbeszédet
De hirtelen akkorát fújt a szél
Húúú, fölébredt

A vihar is belekelt
S húga is a szellő
Ezer levél útra kelt
Szinte szállt az erdő

Az égen egy felleg állt
Dézsa a kezében
S mind, aki csak erre várt
Ránk öntötte éppen

Megáztak a madarak
Megázott a szél is
Szedhettem a lábamat
Bőrig áztam én is

Kezdődhet a mulatság

Esküvőzik a családom
Forog a ház kacsalábon
Ragyok nálunk minden
Ennél szebb ház máshol nincsen

Soha ennyi vidámságot
Meglesz, amit kívánsz látod
Finomakat falatozhatsz
Tortákból is torkoskodhatsz

||: Vő,vő, esküvő
Családot kap férfi, nő
Mi vagyunk a rokonság
Kezdődhet a mulatság :||

Feleség lesz a menyasszony
Gyönge lányból erős asszony
Férj a vőlegényből
Férfi válik a legényből

A vőlegény átöleli
Szív-kalitka körbeveszi
Mint madarat, úgy eteti
Mint életét, úgy szereti

||: Vő,vő, esküvő
Családot kap férfi, nő
Mi vagyunk a rokonság
Kezdődhet a mulatság :||

Kavarog a lakodalom
Gomolyog a sokadalom
Fürge baba mászik
Hangos vőfély hadonászik

Csillám röppen, lufi puffan
Dobog a tánc egyre jobban
vígan kurjongatnak
Esznek-isznak, úgy mulatnak

||: Vő,vő, esküvő
Családot kap férfi, nő
Mi vagyunk a rokonság
Kezdődhet a mulatság :||

Szívében édes mézzel
Minden lányka fátylat képzel
Férjről ábrándoznak
De a fiúk nem változnak

Nincs még bennük komoly szándék
Fontosabb a harc, a játék
Szerelmét egy se várja
Nem baj lányok: nemsokára

||: Vő,vő, esküvő
Családot kap férfi, nő
Mi vagyunk a rokonság
Kezdődhet a mulatság :|| (összesen 6-szor)

Lá-lá... 
Családot kap férfi nő
Lá-lá...
Kezdődik a mulatság

Felhő, felhő, sötét felhő, kiszakadt a felhő
Felhő, felhő, esőfelhő, megeredt az eső

Jaj nékem bőrig ázom, itt a zivatar
Jaj nékem, bőrig ázom, ha nem áll el hamar

Hűvös szélben, térdig vízben vacognom kell nékem
Ázom, fázom, jól megázom, vizes már az ingem

Jaj nékem bőrig ázom, itt a zivatar
Jaj nékem, bőrig ázom, ha nem áll el hamar

Hűvös szélben, térdig vízben vacognom kell nékem
Ázom, fázom, jól megázok, vizes már az ingem

Jaj nékem bőrig ázom, itt a zivatar
Jaj nékem, bőrig ázom, ha nem áll el hamar

Ede, az Evetke
bundáját levette
és a nagy melegbe
tölgyfaágra tette.

Ne vedd le, ne vedd le!
Sírhatsz majd Evetke!
"Jajjaj, sunda-bundán
ellopták a bundám!"

Híre ment az erdőn,
hogy Ede levette,
néznek majd nevetve
a kopasz evetre.

Ne vedd le, ne vedd le!
Sírhatsz majd Evetke!
Ne vedd le, ne vedd le!
Sírhatsz majd Evetke!

Ne vedd le, ne vedd le!
Ne vedd le, ne vedd le!

Hogyha eddig nem volt nevem,
ezután már ne egy legyen:
ahány napom, ahány évem,
annyi nevem legyen nékem!
Másképp szólíts napsütésben,
megint másképp csillagfényben,
másképp reggel, másképp délben,
másképp nyáron, másképp télen,
másképp, ha a rügy kipattan,
másképp, ha járunkaz avarban,
másképp, ha a mező ázik,
másképp, ha a dér szikrázik,
másképp, ha a szél cikázik,
másképp, ha szivárvány látszik!
Egyszer szólíts Ibolyának,
másszor szólíts Violának,
Harmadszor meg Hajnalkának.
Mondjál nevet, mondjál százat,
ne is százat: tízszer százat!
Mert ha eddig nem volt nevem:
ne egy legyen,
ezer legyen!
Most már ezer nevem legyen!

A teremben áll a bál,
Keringőzik a kislány,
A kisfiú bokázik,
Lajcsi bohóc mókázik.

Az elefánt trombitál,
A kismajom citerál,
Kezdődik a mulatság,
Nincsen semmi lustaság.

Manci gida ugrándozik,
Dönci majom mókázik,
Mind a ketten örülnek,
Jókedvükben pörögnek.

Mulatnak a táncosnők, 
Miki manó most a hős,
Kis kezével mutogat,
Az ujjával pattintgat.

Lili, Lala, hopp Szasza,
Ugorj egyet Lalácska,
Mire a trombita fölharsan,
Véget is ért a farsang.
Véget is ért a farsang!

Képzeld el,amit éjjel álmodtam
Leesel a székről, nem hiszed el, hogy mit kaptam
Hopp hej hó! Egy igazi szárnyas ló!
Felülök rá, két perc, s ott lehetek, hol minden jó.

Két kézzel fogom a gyeplőt, ez nem hintaló!
Közben megnyalok egy felhőt – Hű, az íze jajj de jó!
A szárnyas ló nem egy ócska G. I. Joe
Karatézni, lőni minden csecsemő hajlandó
Ráülni a valódi bátorság!
Puszit adni a napnak – ráadásul, még inkább!

Milyen kár, hogy csak álmodtam!

Felhő táncol az ég alján,
öt pici bodra öt kislány.
Nap tüze fényes hajfonatok
szélfiú fűz rá gyöngykoszorút.

Galamb röppen a vállukról,
tollpihe hullik a szárnyukból.
Öt pici táncos felhőlány
nevet és dalol az ég alján.

Megláttam egy felhőt Szép viola felhőt
Olyan volt, olyan volt Mint a boldog álom,
Szoboszlai kenyér A hetivásáron,

Gyenge domb a pusztán, Koszorú a bálon,
Olyanforma felhő, Olyan teljes forma,
Mint az a te orcád Teljes Magyarország.

Néztem azt a felhőt, Halványodó felhőt,
Megállottam, néztem Odafent az égen,
A rózsás, a füstös Alkonyatvidéken,

Úgy fájt az én szívem, Ahogy nem fájt régen,
Néztem azt a felhőt, Míg a magas szelek
Széthúzták, elhordták,Volt, nincs Magyarország. (1921)

Finom legény vagyok:
Tű fokán átbúvok;
De ha aztán megharagszom,
Tenger vizét megszalasztom;
Fát tőből kicsavarok.
Ugyan bizony mi vagyok?
(Szél)

a boszorkányunk frásznéni
egész nap kiabál:
ha sokat ugrálsz kapsz egy frászt
itt ne labdázz mert kapsz egy frászt
ne fütyülj mert kapsz egy frászt
hogy hívták frásznénit
kislánykorában
nem is volt kislány
kislány korában

Egész úton –hazafelé-
Azon gondolkodám:
Miként fogom szólítani
Rég nem látott anyám?

Mit mondok majd először is
Kedvest, szépet neki?
Midőn, mely bölcsőm ringatá,
A kart terjeszti ki?

S jutott eszembe számtalan
Szebbnél szebb gondolat,
Míg állni látszék az idő,
Bár a szekér szaladt.

S a kis szobába toppanék...
Röpült felém anyám...
S én csüggtem ajkán... szótlanul...
Mint a gyümölcs a fán.

Apu annyit beszél össze, míg az esti sörét issza.
Anyu meg sír, haragszik és szüntelenül beszél vissza.
Összehúzom magamat, az egérlyukba beférek.
S mert szüleim fia vagyok, össze-vissza beszélek.

szöveg: gesztenyefa palotában
csupa fény és csupa árny van
csupa kuckó, csupa tél
mert itt mindig fúj a szél

ének:
Találtam egy falevelet, 
gesztenyefa levelét.
Mintha megtaláltam volna 
egy óriás tenyerét.

Ha az arcom elé tartom, 
látom, nagyobb, mint az arcom.
Ha a fejem fölé teszem, 
látom, nagyobb, mint a fejem.

Refr.:
Öt ujja van a gesztenyefalevélnek,
öt ujja van, mint a gyerek kezének,
öt ujja van, nem mind olyan,
legtöbbjének hét ujja van.
Öt ujja, hét ujja, hozzá még a hátulja!

Hogyha eső cseperegne,
nem bánnám, hogy csepereg,
az óriás nappal- éjjel
óriási tenyerével 
befödné a fejemet.

Refr.:
Öt ujja van a gesztenyefalevélnek,
öt ujja van, mint a gyerek kezének,
öt ujja van, nem mind olyan,
legtöbbjének hét ujja van.
Öt ujja, hét ujja, hozzá még a hátulja!

Piros kalapján
fehér pettyek,
Gomba Zsuzsi így
énekelget:
- Itt az erdőben
élek én,
hosszú fűszálak
rejtekén.

Ruhámat Gomba
Anyó varrta,
soká dolgozott
tűje rajta,
Kalapom Gomba
Apó vette
és kifestette
pettyről pettyre.

Nézem a napos
ágakat,
és ha valaki
rám akadt,
meghajtom magam
frissen, szépen:
- Ne bántsd kalapom
kérve-kérem!

Mert kalapom csak
nekem jó,
nem játék, nem
ennivaló.
Azért van csak, hogy
szép legyek,
s díszítsek erdőt,
réteket.

Az oviban most nagyon rossz vagyok.
Verekszem és felrúgtam Zsolti várát.
A tányérban is mindent ott hagyok.
S hiába szólnak: "Én látom a kárát!"
Az óvodában mégis rossz vagyok.
Anyu azt mondja, hogy nagyapa elment,
s egészen messze, nagyon messze jár.

Gyerekek, gyerekek szeretik a perecet
Sósat, sósat, jó ropogósat!
Aki vesz, annak lesz
Aki nem vesz, éhes lesz

Széken abra asztalom 
értem asztra azt malom 
karom járva sivárom 
marom sánta sirályom. 

Aszfalthalom csen pagony 
angyaltalom sem ha von 
pácolt pernye közös duc 
ácsolt cserje között fucc! 

Itt szalad a semmi árnya, 
másik semmivel lesz násza. 
Mi lesz, hogyha nem lelik 
egymást holnap reggelig? 
Semmi baj, semmi baj: 
megesküsznek majd tavaly!

Két füle van a fazéknak,
mégis süket szegény.
feje van a csizmának, de
nincsen haj a fején.

Nyelve van a cipőnek, de
nem felel a szóra,
s nem érzi az illatokat,
hiába van orra.

S hasztalan van a szőlőnek
ki tudja, hány szeme,
akármilyen erősen néz,
semmit sem lát vele.

Négy lába van az asztalnak,
s mégsem táncol tvisztet,
háta, oldala a hegynek,
amely sosem viszket.

A kabátnak ujja van, de
köröm nincsen rajta,
a fésűnek foga van, ám
hiányzik az ajka.

Nem társalog a kemence,
hiába van szája,
és nem köthet nyakkendőt
az üveg a nyakára.

Nem fordul az utca sarkon,
bár van neki sarka,
s nem döf le az eke senkit,
hiába van szarva.

S hiába van tolla minden
kacsának és lúdnak:
én írom e verset, hisz ők
még ennyit sem tudnak.

Visz a víz, visz az ár,
visz a por, visz a sár,
jön a tél, jön a hó,
jön a rossz, jön a jó.
Jön a hó, jön a tél, 
jön a fagy, jön a szél, 
visz a csend, visz a szó, 
visz a rossz, visz a jó.
Éjjel, hogyha hold ül a réten, 
csillagfénynél látlak az égen.
Lenn a fák közt ébred a tó is, 
tükrén ringat a mély.
Egyszer én is majd hazaérek,
vess csak ágyat, még odaférek.
Altass úgy el, mint ahogy akkor,
adjon álmot az éj.

Van nekem egy helikofferem
Parvisnyélen forog a propellerem
Ha én a partvist megpörgetem
magasra felszáll a kofferem
És akárhová is elrepül velem

A dédapámé volt a kofferem
A háborúban átszállt a tengeren
Akár elhiszed, akár nem
de visszaszállt a kofferem
Ha akarsz, te is beülhetsz velem

Magasra száll a helikoffer velünk
Az egész világ kitárul nekünk
Felszállunk a Nap fölé
a fényes csillagok közé
A Tejúton végig helikofferezünk

A koffer nem túl nagy, de jól repül
És műszerfal meg kormány van belül
Ha jól behúzod a lábadat
a szíjjal bekötheted magad
És magunkra zárjuk a fedelet fölül

Magasra száll a helikoffer velünk
Az egész világ kitárul nekünk
Felszállunk a Nap fölé
a fényes csillagok közé
A Tejúton végig helikofferezünk

Ne tudja senki meg, ha elmegyünk
Először majd a Holdra érkezünk
A Holdon leszáll a kofferünk
s a tévén keresztül üzenünk
Hogy egyétek meg a vacsorát nélkülünk

Magasra száll a helikoffer velünk
Az egész világ kitárul nekünk
Felszállunk a Nap fölé
a fényes csillagok közé
A Tejúton végig helikofferezünk

Hideg szél fúj, hogy az ember
majd megdermed.
Kinek jó ez? Csak a kövér
hóembernek!

Szeme szénből, az orra meg
paprikából,
lába nincs, de minek is,ha
úgysem táncol?

Ütött-kopott rossz fazék a
tökfedője,
megbecsüli, hiszen jó lesz
még jövőre;

seprűnyél a nagyvilági
sétapálca,
el is mehetne, ha tudna,
vele bálba.

Ilyen ő, az udvarunkon
nagy gavallér,
bár rajta csak ujjal rajzolt
az inggallér,

mégse fázik, mikor minden
majd megdermed,
el is mennék, ha lehetne,
hóembernek!

Törpe ül a gesztenyefán,
vadgesztenye-törpe,
feje barna, a sipkája
zöld és csupa tüske.

Feje fölé esernyőt tart:
- kopp! - kopog a zápor;
lics-locs eső, amint eláll,
lemászik a fáról.

Térül-fordul, tócsát keres,
megy a sáros partra,
megnézi, hogy elég zöld és
szúrós-e a sapka?

Amint hajlong, zöld sipkája
toccs! a vízbe toccsan,
így bosszúsan tovább sétál,
ma sem tudni, hol van!

Ha anyukád azt sem tudja már,hogy hol áll a feje
és apukádnak a sok munkától nincs egy perc ideje
és úgy érzed már tűrhetetlen,hogy senki nem figyel rád
akkor azt ajánlom,hívd a nagymamát.

Ha otthon éppen földre borult az elkészült leves
és azt mondják,hogy miattad van, és mindenki ideges
és ráadásul megint koszos a frissen mosott ruhád,
akkor azt ajánlom, hívd a nagymamát.

A nagymama mindig készen áll és mindig van ideje
és nála jobban nem szereti az unokát senki se
A nagymama mindent megenged és nála mindig jó
hogy legyen ki csak veled törődik,a nagymama arra való

Legyen ki csak veled törődik,a nagymama arra való

Ha otthon olyan a hangulat,hogy mindenki kiabál
mert valaki későn jött haza és a mosógép se jár
és ráadásul az is baj,hogy rendetlen a szobád,
akkor azt ajánlom, hívd a nagymamát.

A nagymama mindig készen áll...

Ha a szomszéd néni bepanaszol,hogy rossz voltál megint
és hiába mondod védekezésül,hogy nem is voltál kint
s ha azt hallod,hogy jobban tennéd,ha befognád a szád,
akkor azt ajánlom,hívd a ngymamát.

A nagymama mindig...

Gyerekkoromban elveszített engem az édesapám
És kerestek bár mindenhol, de nem találtak rám
Az anyukám szegény rosszul lett és szívgörcsöt kapott
És én voltam az egyetlen, aki tudta, hogy hol vagyok

A rendőrségen is jelentették, hogy eltűnt egy gyerek
S az egész ország izgult már, hogy én meglegyek
Egy különleges kommandó csak utánam kutatott
De én voltam az egyetlen, aki tudta, hogy hol vagyok

De nem tudtam a telefonszámunk, s azt, hogy hívni kell,
Hogy megmondjam az anyukámnak, hogy hová bújtam el
Ez régen volt, tán igaz se volt, de ez itt a tanulság,
Tudnod kell, hogy kit hívjál, ha nem találnak rád!

Mindig akad olyan gyerek, aki világgá szalad
És nem tudja, hogy kit hívjon, ha magára marad
A lelke mélyén reménytelen, segítségre vár,
De rajta kívül senki sem tudja, miért, s merre jár

De mindig van egy telefonszám, ahol hagyhatsz üzenetet,
Hogy megtaláljon az, aki téged igazán szeret
Egészen egyedül sohasem vagy, bármerre is jársz,
Hát hívjál fel, ha elvesztél és magadra nem találsz.

Kesztyűt húzunk a kezünkre, sapkát teszünk a fejünkre,
Hosszú sálat a nyakunkba, indul a nagy csata!
Vedd fel gyorsan a kabátot, hívd el az összes barátod,
Gyerünk gyorsan a szabadba, indul a nagy csata!

Repül a hó- hó- hógolyó
Repül a hó- hó- hógolyó
Repül a hó- hó- hógolyó
Vigyázz, mert eltalál!

Puffan a hó a kabáton, eltalálták a barátom.
Elkap a játék izgalma, jó ez a hócsata!
A hidegben senki nem fázik, bár a ruhánk lassan átázik
Suhan a golyó, de jaj, hova? Hű, ez a nagypapa!

Repül a hó- hó- hógolyó...

Hull a hó, hull a hó
mínusz három várható
Hull a hó, hull a hó,
parthoz kötve két hajó.

Hull a hó, hull a hó,
készül már a hógolyó.
Hull a hó, hull a hó,
puttonnyal jár a télapó.

Hull a hó, hull a hó hull a hóó
készül már a hógolyó.
Hull a hó, hull a hó hull a hóó
földön ugrál két rigó.

Hull a hó, hull a hó,
cinkenépet lesni jó.
Hull a hó, hull a hó,
álmodozni este jó.

Hull a hó, hull a hó,
lassan itt a télutó.
Hull a hó, hull a hó,
Összebújni volna jó.

A hold sokszor sárga réz
S indián országra néz

Másszor fél eydámi sajt
Vérszín felhő héjja rajt

Mint tüzes vas, ma olyan
Holnap sülttök, komolyan

Néha oly szép ó arany
Mint a múzeumba van

Néha halvány rózsapír
néha zsíros vén papír

Gyémánt szín, rizskása szín
Hol sápadtság, mint a cin

Volt már kormozott üveg
S beütött bohócsüveg

Némelykor jéghegy gyanánt
Ússza fenn az óceánt

Aztán hajszál féle fény
S mint a handzsár éle, fém

Óh, tükrén most angyalok
Ezüst arca andalog

Szent szerelmök hegedül
Hallgatózom egyedül

Hull a levél a fáról,
Elmegyek én e tájról, 
Elmegyek én messzire,
El a világ végire.
Nékem nincs még szeretőm,
Nem adott a Teremtőm.
Elmegyek hát keresni,
Szeretnék már szeretni.

Csillagfényes úton indultam el hozzád 
Sűrű erdő mélyén a tölgyfák azt suttogták 
Eljutok majd hozzád 

Szikrázó kis csillag tündökölt az égen 
Elvezet majd hozzád, azt üzente nékem 
S tündökölt az égen 

Félúton se jártam, lehullott a csillag 
Néma lett az erdő, a tölgyfák elhallgattak 
Lehullott a csillag 

Sötét most az erdő, merrefelé menjek 
Sűrű erdő mélyén nehogy eltévedjek 
Merrefelé menjek 

Gyújtsál nékem gyertyát, hadd vezessen hozzád 
Tedd az ablakodba, őrizd jól a lángját 
S elvezet majd hozzád

Kitelt a tél, árad az ér
Bomló rügyet ringáz a szél
Sej, haj ibolyalevél
Bizsereg ilyenkor a szívbeli vér

Bokrosodik az ibolya
Fesleni kezd a bimbója
Sej, haj ibolyalevél
Bizsereg ilyenkor a szívbeli vér

Csordul már a fából a lé
Mikor szívet vágnak belé
Sej, haj ibolyalevél
Bizsereg ilyenkor a szívbeli vér

Ki szúrt tüskét a szívembe
Hogy könny gyűl a két szemembe
Sej, haj ibolyalevél
Bizsereg ilyenkor a szívbeli vér

Tavaszi szél vizet áraszt
Minden madár társat választ
Sej, haj ibolyalevél
Bizsereg ilyenkor a szívbeli vér

De én szegény ember vagyok
Szerelem híján hervadok
Sej, haj ibolyalevél
Bizsereg ilyenkor a szívbeli vér

Egyszer volt, hol nem volt
Egy ici-pici házikó
Ici-pici házikóban 
Egy ici-pici ágyikó.

Ottan élt, éldegélt,
Egy ici-pici lencsi lány
Ici-pici anyukával
Túl az Óperencián.

Ici-pici lencsi lányka
Lencsibabát ringatott,
Anyuka is ezt csinálta,
S boldogságabn éltek ott.

Amikor este lett
Az ici-pici lányka félt
ici-pici anyukája mondott egy mesét:

Egyszer volt...

3x

Fák, csillagok, állatok és kövek
szeressétek a gyermekeimet.
Ha messze voltak tőlem, azalatt
eddig is rátok bíztam sorsukat.
Énhozzám mindig csak jók voltatok,
szeressétek őket, ha meghalok.
Tél, tavasz, nyár, ősz, folyók, ligetek,
szeressétek a gyermekeimet.
szeressétek a gyermekeimet.

Te, homokos, köves, aszfaltos út,
vezesd okosan a lányt, a fiút.
Csókold helyettem, szél, az arcukat,
fű, kő, légy párna a fejük alatt.
Kínáld őket gyümölccsel, almafa,
tanítsd őket csillagos éjszaka.
tanítsd őket... csillagos éjszaka.

Tanítsd, melengesd te is, drága nap,
csempészd zsebükbe titkos aranyad.
S ti mind, élő és holt anyagok,
tanítsátok őket, felhők, sasok,
Vad villámok, jó hangyák, kis csigák,
vigyázz reájuk, hatalmas világ.
vigyázz reájuk... hatalmas világ.
vigyázz reájuk... hatalmas világ.
vigyázz reájuk.... hatalmas világ.

Fák, csillagok, állatok és kövek,
Szeressétek a gyermekeimet

Ha messze voltak tőlem, azalatt
Eddig is rátok bíztam sorsukat

Énhozzám mindig csak jók voltatok
Szeressétek őket, ha meghalok.

Tél, tavasz, nyár, ősz, folyók, ligetek,
Szeressétek a gyermekeimet.

Te, homokos, köves, aszfaltos út,
Vezesd okosan a lányt, a fiút.

Csókold helyettem, szél, az arcukat,
Fű, kő, légy párna a fejük alatt.

Kínáld őket gyümölccsel, almafa,
Tanítsd őket csillagos éjszaka.

Tanítsd, melengesd, te is, drága nap,
Csempészd zsebükbe titkos aranyad.

S ti mind, élő és halott anyagok,
Tanítsátok őket felhők, sasok,

Vad villámok, jó hangyák, kis csigák,
Vigyázz reájuk, hatalmas világ.

Hull a hó és száll a dér:
itt a tél! Itt a tél!
Cinkemadár útra kél,
s enni kér, enni kér!

"Adj magot, te jó mező,
éhezem, éhezem!"
"Kezem fedi hófedő,
érezem, érezem!

Lábam fogja jégbilincs,
megfagyott! Megfagyott!
Búzám, magom nekem sincs,
elfogyott! Elfogyott!"

"Kérj a fától, adjon ő!
Neki van! Neki van!
Őt nem fedi hófedő,
s karja van! Karja van!"

Száll a cinke szaporán:
"Cini-cin, cini-cin!"
Így kopog a körtefán:
"Cini-cin, cini-cin"

"Adj körtét, te jó barát!"
"Elfogyott! Elfogyott!
Mind elvitték a javát
rokonok, rokonok..."

Száll a hó, míg fúj a szél.
Havazik,havazik.
Kicsi cinke útra kél
s könnyezik, könnyezik.

Nem hívott senki, magamtól jöttem én
Színezüst vonattal keresztül hét megyén
Játsszunk most együtt, amíg csak lehet
Remélem nem felejtesz sokáig el, ha egyszer elmegyek

Nem várt rám senki és mégis itt vagyok
Hétmérföldes csizmám sarka elkopott
Játsszunk most együtt, amíg csak lehet
Remélem nem felejtesz sokáig el, ha egyszer elmegyek

Nem érkezett hozzám gépelt üzenet
Nem kért fel senki, hogy daloljak neked
Játsszunk most együtt, amíg csak lehet
Remélem nem felejtesz sokáig el, ha egyszer elmegyek

Ne kérdezd tőlem, hogy meddig maradhatok
A játék vége előttem is titok
Játsszunk most együtt, amíg csak lehet
Remélem nem felejtesz sokáig el, ha egyszer elmegyek

Jeromos, a remeterák
szívén a vágy serege rág. 
Sötét a víz feneke:
nem lesz többé remete.

Sírnak-rínak a kis halak:
ki ad nekünk tanácsokat? Fejünk ésszel már ki töltse? 
Ki lesz öblünk büszke bölcse?

De Jeromos hajthatatlan: 
unalmas e barna katlan! 
Ne féljetek, visszatérek,
s folytatom a bölcsességet.

Alig indul, gyorsan úszva, 
szembe-perdül egy medúza.

Jaj nekem – szól – siralom! 
Elveszett a kalapom.
Így a fejem alaktalan,
nem élhetek kalaptalan.

Szól Jeromos: Gyere most, 
ismerd meg hát Jeromost, 
vándorútra menjünk együtt, 
kalapodat megkeressük.

Ezentúl jó leszek állíthatom 
Reggeltől estig, 
Tetőtől talpig, 
Csupa jó leszek. 
A fülemet ezentúl mindig megmosom, 
Rendbe rakom a ruhám, 
Tiszták lesznek a körmeim, 
Köszönök szépen mindenkinek. 
Azt teszem csak ami szép és jó, 
Ha már jó leszek. 
Nem verekszem, nem csúfolkodom, 
Nem húzom meg a lányok haját. 
Semmit sem teszek, amit nem szabad 
A legeslegjobb gyerek én leszek, 
Ha majd nagy leszek. 
De ezt a sok jóságot észben tartani 
Azért nem tudja ilyen kis gyerek.

Jön, jön Slampusz a fekete krampusz. 
Máskülönben kutyaforma, egésznap csak kutyagolna, 
Ugatna a busznál ez a kutya uszkár. 
A pórázát huzigálja, gyönyörű a frizurája.
Szervusz Slampusz, te fekete krampusz.

Jó vagyok pletykázásban, álmodozásban,
jó abban, hogy kitalálok mindenféle valóságot.
Fogalmam sincs, hogy honnan, innen-onnan-amonnan
iminnét és amonnét, mivel semmit beszélek mindenkivel.

Az almaszósz, az almaszósz
Kenyérre senki nem keni
Halálfej Joe, a vén kalóz
Abban szeret csak fürdeni

Halálfej Joe a kapitány
Kalóz a Spenót-tengeren
Együtt a dalunk oly vidám
Mert az almaszószt szeretem

Hogyha dalunkba beleszólsz
Degeszre tömünk, hisz nem vitás
Hogy a legjobb az almaszósz
S a rántott krokodiltojás - a rántott krokodiltojás

Halálfej Joe hát nem morog
Horgonyzunk Sóska-tengeren
Dicséri minden víg torok
Hogy az almaszószt szeretem

Az almaszósz, az almszósz
Ne hajíts bele galacsint
Mert arra int a vén kalóz
Jöhet utána palacsint - jöhet utána palacsint

Az almaszósz, az almszósz...

Az almaszósz, az almszósz
Ne hajíts bele galacsint
Mert arra int a vén kalóz
Jöhet utána palacsint - jöhet utána
Jöhet utána? - jöhet után palacsint

Anala-kanala
kettő-három
én a helyem
nem találom.
Beleérjek a levesbe,
a galuskák közé esve?
Itt a szomszédomnak lába
beleér a káposztába.

Megmarkolnak és merítnek,
föl-le ez egész nap így megy.
Délután kifényesítnek,
megtörülnek cifra dísznek.

Este újra fejeselek
merítem a leveseket,
szürcsölnek és csámcsognak,
és még engem átkoznak:
csorva vagyok, göthös vagyok,
szidnak kicsik, szidnak nagyok,
én egész nap lapátolok,
mégis morog minden totok.

Baba-baba-baba-ba,
gyere ide, Katica,
te vagy az én jó barátom,
neked legjobban csinálom,
várom, míg a citrom levet
rámeresztik s megmeredek,
hogy könnyebben idd ki,
mind egy cseppig, így ni!
És ha majd megöregedtem,
elleszek én kinn a kertben,
Ahol készül homoktorta,
lefekszem a homokodba.
Ott is velem kanalazzál
és ha majd a rozsda mar már,
se barátság, se torta
hajíts el a bokorba!

Karácsony ünnepén
Mindenhol gyertya ég.
Békesség jelképe
A gyertyaláng.

Mindennap gyújtsatok
Gyertyákat, emberek!
Égjen a béke- láng
Mindenhol már!

Halvány kis gyertyaláng,
Hol van a kék madár?
Mindenki várja őt,
Miért nem jön már?

Sok még a gyűlölet,
Éhség és szenvedés;
Mikor lesz vége már,
Kis gyertyaláng?

Fenyőfa, sok cukor,
Ajándék mindenhol,
De az én szívemben
Nincs nyugalom.

Ki mondja meg nekem,
Hogy éljek, s mit tegyek,
Hogy karácsony ünnepén
Boldog legyek? (2x)

//: Som Dere Som Dara,Som Vessző,
Kikereki Pókokat Ébresztő,
Pitteg a,Pattog a Bekereki Bokorág,
Hejehuja Szélnek Tél ad Parolát.

Rezgő,Zizegő Zabsarjú,
Doboraki Dombon Vakvarjú,
Károgat,Kéreget,Keresi a Kék eget,
A kereki Keresztútnál Somot szedeget. .://

"Akarsz énekelni? Vigyázz följebb megyünk egy hanggal."

Som bere, som dara...

Hogyan volt, azt már nem tudom.
De mégiscsak megláttam egyszer,
Bámultam rája nagy szemekkel.
Már régen volt, csak ezt tudom.

Néztem égve.
Arca, alakja tűztükörbe,
Szemembe rögződött örökre
S szívemre hajlott tündökölve.
Már régen volt. Nem is tudom.

Későre jár kedvesem
A fáradt nap megpihen
Lehunyja már tiszta kék szemét az ég
Szép álmokat küld feléd

Későre jár, kedvesem
Nincs mára több énekem
Holnap talán megint találkozhatunk
De addig még álmodunk

Későre jár, kedvesem
Búcsúzni kell, azt hiszem
Most véget ért életedből még egy nap
Remélem még sok marad

Halló, halló, gyerekek!
Ha van pénzük vegyenek!

Csak minálunk kapható:

svéd jégkocka-forraló,
nadrágülep-koptató,

százbillentyűs hegedű
pingpongütő, kétnyelű

luftballonba levegő,
viharálló legyező,

csak minálunk vegyenek:

napórába elemet,
esernyőre kereket,

kétfenekű üstdobot,
macska-akváriumot;

csakis innen vigyenek:

fogavesztett nagyanyónak
héj nélküli kenyeret,

anyukának lekvárőrlőt,
őrlés közben fütyülőst

apukának cigarettát,
mindkét végén füstszűrőst;

ha pénzük nincs, egye bánat,
jöjjenek el hát vasárnap,
akkor mindent ingyen adunk:
LELTÁR MIATT ZÁRVA VAGYUNK!

Amíg kicsi voltam, és okos, kedves, szép
Azt is csodálták, a szemem milyen kék
Meg hogy mennyit nőttem, és milyen ügyes vagyok
Amíg kicsi voltam, ezt mondták a nagyok

Amíg kicsi voltam, és ügyes, rendes, jó
A nagyi szeme fénye, a mindig mosolygó
Milyen remek gyerek, és büszkék voltak rám
Amíg kicsi voltam, mindig ezt mondták

Vajon kire ütött ez a gyerek, talán a nagyapjára
Vajon kire ütött ez a gyerek, Jolánra vagy a mamára
Vajon kire ütött ez a gyerek, lehet, hogy rám
És ezt nem is csodálnám

Mióta nagy vagyok, és nyegle, idétlen
A család szerint már elviselhetetlen
Pedig megtettek értem mindent, ami csak létezik
Mióta nagy vagyok, a család szégyenkezik

Vajon kire ütött ez a gyerek, hát nem a nagyapjára
Vajon kire ütött ez a gyerek, csakis valaki másra
Vajon kire ütött ez a gyerek, még hogy én rám
Hát azt nagyon csodálnám

De egyszer felnövök majd, mert minden gyerek felnő
Híres ember leszek, mondják, igen, ez ő
Akkor majd bámulnak, és büszkék lesznek rám
Ha egyszer felnőtt leszek, mindig ezt mondják

Tudom, kire ütött ez a gyerek, csakis a nagyapjára
Tudom, kire ütött ez a gyerek, Jolánra meg a mamára
Tudom, kire ütött ez a gyerek, biztos, hogy rám
És ezt nem is csodálnám

Tudom, kire ütött ez a gyerek, az egész famíliára
Tudom, kire ütött ez a gyerek, hát nem is valaki másra
Tudom, kire ütött ez a gyerek, biztos, hogy rám
És ezt nem is csodálnám

Tudom, kire ütött ez a gyerek, csakis a nagyapjára
Tudom, kire ütött ez a gyerek, Jolánra meg a mamára
Tudom, kire ütött ez a gyerek, biztos, hogy rám
És ezt nem is csodálnám

Tudom, kire ütött ez a gyerek, az egész famíliára
Tudom, kire ütött ez a gyerek, hát nem is valaki másra
Tudom, kire ütött ez a gyerek, biztos, hogy rám
És ezt nem is csodálnám

Nincsen fája, nincsen bokra,
Mégis erdő és susog
Puha lombokon alusznak
Mogyorószin mókusok

A Nincsen-fákon száz nincs-mókus,
Nincsen fűben fekszem én,
Szerelemre, boldogságra,
Nincs-erdőben leltem én

De boldog lehetnék itten,
De hajnalban négy madár,
Csőrébe fogja az erdő,
Négy sarkát és tovaszáll

Hull a könnyem, de szívemben,
Rezeg búg még a derü,
S olyan édes gyerekhangon,
Mint a nádi hegedű

Volt egyszer egy kócbaba,
kenderkóc volt a haja,
csutka volt a dereka,
ilyen volt a kócbaba.

Mindig készült sétálni,
tán vőlegényt találni,
a haját kisütötte.
a száját kiföstötte.

Tükör előtt illegett
nap-nap után eleget,
mikor végre elindult,
az ég éppen beborult.

Ahogy sétált kevélyen,
szemébe nézett mélyen,
suszterinas, péklegény,
- az fiatal, ez meg vén!

Aztán jött egy katona,
puskája volt, meg lova,
ránézett a kócbaba,
s elment vele moziba.

Jön a kocsi, fut a kocsi:
Patkó-dobogás.
Jön a vonat, fut a vonat:
Zúgó robogás.
Vajon hova fut a kocsi?
Három falun át!
Vajon hova fut a vonat?
Völgyön, hegyen át!

Zim, zim, megy a gép, megy a gép,
Fut a sinen a kerék,
Forog a kerék.
Zum, zum, nagy az út, nagy az út,
Fekete az alagút,
A masina fut.

Hajnalonta engemet
gerle-galamb költeget:
jó reggelt,
jó reggelt,
mindenki már rég fölkelt.

Rá a rigó: föl bizony,
gyöngyös harmatot iszom,
hű de jó,
hű de jó,
harmaton él a rigó!

Cserépen a verebek
kenik-fenik csőrüket:
csiri-csűr,
csiri-csűr,
csak így telik meg a csűr.

De a szerka rájuk reccsen,
hogy egy kicsit csendesebben:
csöndesen, 
csöndesen,
nem süket itt senki sem!

Túl a vizen valahol
kakukkmadár kakukkol,
kakukk szól,
kakukk szól,
túl a vizen valahol.

Volt, volt,
hol nem volt,
Kongóban egy
kongó-bolt.

Kongott kívül,
kongott belül,
szél lyuggatta
mindenfelül.

Nem volt abba
semmi se,
még madzag,
sőt pertli se.

Ormáról a
virágot
lerágták a
zsiráfok.

Ajtajában
nem állt sorba
cukorkáért
majomcsorda.

A Mikulás-
celofánt
megette egy
elefánt.

Pincéjéből
a meszet
elhordták a
termeszek.

Nagy polcain
semmi, semmi...
Nem volt ott mit
inni, enni.

Üresek a
kantinok,
Béget a sok
antilop.

Arra jött egy
pigmeus,
- Van-e kroko-
dilus-hús?

Van bizony!
Most ölik,
holnapután
füstölik.

Kérek zebra-
szalámit!
Réges-régen
hiánycikk!

Lányoknak milyen van;
tegnap óta már tudom
Mert akkor Zsoltival
kilestük a kulcslyukon

Nem érdekes, a dolgukat ők ülve végzik el
De jó, hogy Zsoltival mi állva szoktuk, s van mivel!

Szép lett anyu nagyon az új lakásunk
Hiszed vagy nem, de máris szeretem
Úgy érzem, hogy az égbe repülök fel
Ha érkezünk s a liftet kezelem

Csillával óriás sarok szobánk van
A fürdő éppen mint az uszoda
S az erkélyről a forgalom az utcán
A zaj akár a mágnes húz oda

S a játék üzlet ott a sarki házban
Úgy hívogat a szép nagy kirakat
Ha beragad mint otthon is az ajtónk
Megvárom ott amíg majd kiragad

A játszótér sincs hidd el messze innen
Már eltakarja most a ház fala
Egész jó itt csak azt szeretném tudni:

Mikor mehetünk végre már haza (12x)
Mikor mehetünk végre már 
mikor mehetünk végre már haza!

Répaföldön
repce magzik,
mézben úsznak
itt a lagzik,
mézben,
olajban,
tejben,
vajban,
ahol odakap a rántás,
ott nagy baj van.

Lenkötélen 
lenvászon,
ki megy férjhez
Lovászon?
Egy
lenderekú,
lenparókás,
lenvirág-szemű kisasszony-
összegyűlt vagy
hat szakács, hogy
lenmagpogácsát dagasszon.

Vörös répa,
sárga repce,
kinek van még
táncra kedve?
Ha senkinek,
hagyjuk el,
a menyasszonyt 
adjuk el!

Lalálelélóluli
Fagyit hozott a nagymami
Rákentem a hajamra
Nem gondoltam magamra

La lá lóluli
subidubi subidubi
La lá lóluli
subidubi subidubi

Lalálelélóluli
De jó, hogy van a nagymami
De jó, hogy van a nagypapa
Rákentem a hajamra

La lá lóluli
subidubi subidubi
La lá lóluli
subidubi subidubi

Szeretem a fagylaltot, mert hideg és édes
Szeretem a nagymamát, mert nála mindig finom a rétes

Szeretem a fagylaltot, mert hideg és édes
Szeretem a nagypapát, mert keveset mond és keveset kérdez

Lalálelélóluli
Jó lenne már aludni
Álmodnék egy nagy fagyit
Ami mindent elborít

La lá lóluli
subidubi subidubi
La lá lóluli
subidubi subidubi

Szeretem a fagylaltot, mert hideg és édes
Szeretem a nagymamát, mert egyfolytában hozza a krémest

Szeretem a fagylaltot, mert hideg és édes
Szeretem a nagypapát, mert keveset mond és keveset kérdez

Lalálelélóluli Lalálelélóluli Lalálelélóluli Lalálelélóluli 

La lá lóluli
subidubi subidubi
La lá lóluli
subidubi subidubi

Lalálelélóluli
Fagyit hozott a nagymami
Rákentem a hajamra
Nem gondoltam magamra

La lá lóluli
subidubi subidubi
La lá lóluli
subidubi subidubi
La lá lóluli
subidubi subidubi

Forró zsírban
sül a lángos,
sistereg-
sustorog
a nagy lábos.
Lángost kér
hét testvér:
Peti, Pista,
Palika,
Mari, Klári
Katika
és a kicsi
Janika
S a sor végén
a kutya.
Ő is kap majd,
ha futja.
Máris nyalja
szája szélét
így várja a
maga részét.
Hát a cica
mostoha?
Lángost nem kap
ő soha???
Hm. A cica
nagy-cseles;
bajszocskája
tejfeles.
Bíz, csak azért
torkoskodott
mert közben
így okoskodott:
mire a sor
rám kerül,
a lábas is
megürül,
nekem jut a
nesze semmi,
sose fogok
lángost enni.
Jó. Nem bánom.
Hát ne jusson.
Ám a tejfel
Ősi jussom.

(részlet)

Legszebb a vízilóban nem az, hogy kurtalábú, 
hanem, hogy a fejét lóbálva 
valamit mintha mondani próbálna.

Kézenfoglak, fütyülök a gondomra,
elmegyünk a repülővel Londonba.
Hogyha futunk, elérjük a repülőt,
veszünk gyorsan kettő jegyet, leülőt.

Megnézzük, hogy hol laknak az angyalok,
hogy a felhők közelről mily nagyok.
Londonban majd esni fog és megázunk,
hazaérve angol teát teázunk.

||: Bemegyünk az áruházba mackóért, 
elsuttogjuk, amit csak egy mackó ért.
Velünk jön majd a sok maci mind Pestre,
egyik a jobb, másik a bal zsebembe :||

Harmadik nagy táskából kukucskál,
A negyedik hol van? Te meg elbújtál?
Itt van, itt van, itt van ez a mackóka,
Kilátszik a paplan alól az orra!

Bemegyünk az áruházba mackóért, 
elsuttogjuk, amit csak egy mackó ért.
Velünk jön majd a sok maci mind Pestre,
egyik a jobb, másik a bal zsebembe

Gyere lusta, feküdj mellém,
kezdjünk együtt lustálkodni,
és csak lógjunk itt egész nap,
mint kötélen fél pár zokni!

Gyere, bújj be mellém, lusta,
mondjuk el, mit nem csinálunk!
Most arról készüljön lista,
mi minden nem lesz ma nálunk!

Gyere, gyere lusta, feküdj
feküdj mellém lusta 
kezdjünk együtt lustálkodni.
Gyere, bújj be mellém, lusta,
csak lógjunk itt egész nap,
mint kötélen fél pár zokni!

Nem lesz itt ma nyelvtanlecke,
olyat lusták nem csinálnak.
Cerka se lesz kihegyezve,
és az öltözés is várhat.

Lego nem lesz itt ma rendben,
nem lesz mosdás, nem lesz séta!
Nehogy már mozdulni kelljen!
Elterülünk, mint a béka.

Gyere, gyere lusta, feküdj
feküdj mellém lusta 
kezdjünk együtt lustálkodni.
Gyere, bújj be mellém, lusta,
csak lógjunk itt egész nap,
mint kötélen fél pár zokni!
Gyere, gyere, gyere...

Szemetet ma nem viszünk le,
piszkos edényt nem mosunk el.
Aki fel próbálna hívni,
csak csöngessen, annak úgy kell!

Ez a lusták napja, vagy mi,
átalusszuk az egészet,
tessék minket békén hagyni,
ágyba kérjük az ebédet!

Gyere, gyere lusta, feküdj
feküdj mellém lusta 
kezdjünk együtt lustálkodni.
Gyere, bújj be mellém, lusta,
csak lógjunk itt egész nap,
mint kötélen fél pár zokni!

Gyere, gyere lusta, feküdj
feküdj mellém lusta 
kezdjünk együtt lustálkodni.
Gyere, bújj be mellém, lusta,
csak lógjunk itt egész nap,
mint kötélen fél pár zokni! (elhalkul a vége)

Macska a tigris 
is 
nagyra nőve.
A lekvár befőtt, mert be van főve. 
A gyerek is ember, 
ámbár 
nincs annyi pénze, 
ahány dolgot a játékboltban kinézne.

Van egy kis házam, odamegyek, 
ha túl sok ember zavar, 
van egy kis házam, odamegyek, 
hol senki sincs velem; 
hová senki nem szólhat át, 
hol senki se mondja: "Nem", 
hol mást se mond, ahol tehát 
csak én vagyok jelen.

Hej de messze majomország,ott terem majomkenyér,
majomablak majomrácsán majomnótát ráz a szél.
Majomtéren, majomréten majomhősök küzdenek,
majomszanatóriumban sírnak majombetegek.

Majomtanártól majomlány majomábécét tanul,
gaz majom a majombörtönt rúgja irgalmatlanul.
Megépül a majommalom, lesz sok majommajonéz,
győzve győz a győzhetetlen győzedelmes majomész.

Majompóznán majomkirály majomnyelven szónokol,
egyiké majommennyország, másiké majompokol.
Makákó, gorilla, csimpánz, pávián, orángután,
mind majomújságot olvas majomvacsora után.

Majomvacsoraemléktől zúg a majomreterát,
majombakák menetelnek, jobbra át és balra át.
Rémületes majomarcot vágnak majomkatonák,
majomkézben majomfegyver, a majmoké a világ.

La la la, la la-la-la
La la-la-la la la la

Fenn az ég, lenn a föld
Kettő között élt egy hölgy
Alig több, mint 4-5 éves
Kész a mákosrétes

Fenn a föld, lenn az ég
Szívem hölgye nagyon szép
Társalgásunk eredményes
Ó, a mákosrétes

Egyszer majd, ha felnőttél
Visszajövök érted
Leveszlek a hintáról
Ne sírj addig, kérlek

Fenn az ég, lenn a föld
Boldog velem most a hölgy
Szerelmében szenvedélyes,
Mint a mákosrétes

Fenn a föld, lenn az ég
Elszédűltél, mára elég
El kell mennem, ne légy mérges
Vár a mákosrétes

Egyszer majd, ha felnőttél
Visszajövök érted
Leveszlek a hintáról
Ne sírj addig, kérlek

Egyik lábam, másik lábam,
belebújik a gatyába.
Egyik lukba, másik lukba,
láb az útját megtalálja.
Egyik kezem, másik kezem,
bele bújik a trikóba.
Középen meg jön a fejem, 
az lenne jó, ha kilógna.
Ki lógna a pulóverből,
annyi luk van, nem megy egyből.
De ha a jó lukba dugom,
előbb-utóbb kijön, tudom.
Segítség! Segítség!
Egyik kezem, másik kezem,
egyik lábam, másik lábam,
másik lábam, másik kezem,
egyik kezem, egyik lábam.
Beszorult a marci haja,
csak az húzza a nadrágot
a fejére, aki hülye.
Ki lógan a pulóverből.
Egyik lábam, másik lábam,
belebújik a gatyába.
Egyik lukba, másik lukba,
láb az útját megtalálja.
Egyik kezem, másik kezem,
bele bújik a trikóba.
Középen meg jön a fejem, 
az lenne jó, ha kilógna.
Segítség! Segítség!
Egyik kezem, másik kezem,
egyik lábam, másik lábam,
másik lábam, másik kezem,
egyik kezem, egyik lábam.
Beszorult a marci haja,
csak az húzza a nadrágot
a fejére, aki hülye.
Ki lógan a pulóverből.
Váppá-párá....
Egyik kezem, másik kezem,
egyik lábam, másik lábam,
másik lábam, másik kezem,
egyik kezem, egyik lábam.
Beszorult a marci haja,
csak az húzza a nadrágot
a fejére, aki hülye.
Ki lógan a pulóverből.
Egyik kezem, másik kezem,
egyik lábam, másik lábam,
másik lábam, másik kezem,
egyik kezem, egyik lábam.
Beszorult a marci haja,
csak az húzza a nadrágot
a fejére, aki hülye.
Előbb-utóbb kijön, tudom.

Matyó királlyal szemben
egy ószeres lakott
durranós kulcsot árult
és ördöglakatot
mellette volt egy bolt
ajtaja csupa pánt
nem árultak ott mást
csak szájharmonikát
Tovább egy arcképfestő
s egy pék következett
az egyik folyton festett
a másik meg evett
végül az órás műhelye
az volt ám a csoda
kismutatókkal volt tele
33 szoba
Matyó szegénykirály volt
nem költhetett sokat
mégis minden nap sorra járta
e furcsa boltokat
Vett egy durranós kulcsot
egy ördöglakatot
harmonikát is vett, pedig
fütyülni sem tudott
És minden nap betért
a festő műhelyébe hogy
képet fessen róla
két kiflivel kezében
Mindegyikükkel váltott
néhány baráti szót
s a zsebében vidáman ketyegtek
a kismutatók

Irgum-burgum, dörmög a medve
meddig tart el még ez a tél
Lassan kifogy a tüzelőfája
kint meg fú az északi szél

Irgum-burgum, dörmög a medve
elfogyott a lépesméz
Nincsen táncolni sem kedve
amíg a kamra üresen néz

Irgum-burgum, dörmög a medve
ha nem jön a tavasz, sose lesz nyár
Vidámabban szólna a nóta
ha zöldellne a téli határ

Volt egy török Mehemed,
Sose látott tehenet.
Nem is tudta Mehemed,
Milyenek a tehenek.

Egyszer aztán Mehemed
Lát egy csomó tehenet,
\\\"Én vagy a Mehemed!\\\"
\\\"Mi vagyunk a tehenek!\\\"

Csodálkozik Mehemed:
\\\"Ilyenek a tehenek?\\\"
Számlálgatja Mehemed,
Hányfélék a tehenek.

Meg is számol Mehemed
Háromféle tehenet,
Fehéret, feketét és tarkát,
\\\"Meg ne fogd a tehén farkát!\\\"

Nem tudta ezt Mehemed,
S felrúgták a tehenek.

Erdő mélyen farakás,
ott lakhat a Mikulás.
Piros arca, mint kalács,
Szakálla, mint a faháncs.

Csalogasd ki, énekelj,
mint kerengő hópehely.
Dalolj, dalolj havakat,
álmodj paplanod alatt.

Ne lesd meg a Mikulást,
rajta varázsos palást:
úgy látsz át a süvegén,
mint az ablak üvegén.

A puttonya félvagon,
szánja vihar a havon,
éjszakába ne tekints-
meglesz reggelre a kincs.

Ott lakik ám a kalács
ízében a Mikulás.
Szeme, mint a hópehely,
hogyha csillog, énekelj!

Ez a város meseváros, mindenki földjé... senki földjével határos!

Ez a város meseváros,
Senki földjével határos.
Tornyos, tükrös, két filléres,
Meszelőtől nagyon fényes.

Nagyon kerek, nagyon kockás,
Cifra csipkés és cikornyás.
Sárgaszirmos, veres lángos,
Eladó a meseváros!

Utca, udvar, szoba, tető,
Hitelbe is megvehető.
Ajtó, ablak, pince, padlás,
Réztorony és sarokház.

Szökőkút és ócskapiac,
Uccu neki, vesd el magad!

Egy világvégi házban világszép lány lakott
Világvégére néztek mind az ablakok

Nem járt előtte senki, nem látott senkit ő
Az Óperencián túl megállt a vén idő

A világszép lány nézte a csillagos eget
Tavasz táján szívében valami reszketett

Hajába rózsát tűzött, valakit várt nagyon
De csak a csillag nézett be a kis ablakon

S a csillag oly közömbös, hideg és halovány
Hiába várt örökké a világszép leány

De szép is lenne, ha egy este, elalvás előtt
Betoppanna Micimackó, hogy látogatóba jött.
És megkérdezné: Véletlenül akadna egy kis méz?
És bölcsen megbeszélnénk, hogy a méz mindig kevés,
És eljönnének Micimackónak az ismerősei,
És Nyuszival együtt barátai és üzletfelei,
S egy égi kar intene, hogy énekelhető egy dal,
amit a Babits Mihály bácsi írt nekünk:

Mindenik embernek a lelkében dal van,
És a saját lelkét hallja minden dalban
És akinek szép a lelkében az ének,
Az hallja a mások énekét is szépnek

És beszélgetnénk arról is, hogy a lélek mire való,
Mire Micimackó megjegyezné, hogy énekelni jó.
És Bagoly persze mondaná, hogy a pszichózis bonyolult,
És Malacka meg szégyellné, hogy erről nem tanult,
És Nyuszinak eszébe jutna, hogy épp valamit nagyon keres,
De Füles csak legyintene, hogy szóra sem érdemes,
És Zsebibabának elmagyarázni a problémát nehéz,
De Micimackó azt mondaná, tudod, ez olyan, mint a méz.

Mindenik embernek a lelkében dal van,
És a saját lelkét hallja minden dalban
És akinek szép a lelkében az ének,
Az hallja a mások énekét is szépnek

És Micimackóval együtt most már te is jól tudod,
Hogy énekelni mindenképpen kellemes dolog,
És szorult helyzetünkben jó, ha kéznél van egy dal,
Mit együtt énekelhetünk, és senkit nem zavar.

Mindenik embernek a lelkében dal van,
És a saját lelkét hallja minden dalban
És akinek szép a lelkében az ének,
Az hallja a mások énekét is szépnek.

Egy napon, mikor Micimackónak semmi dolga nem akadt
Eszébe jutott, hogy tenni kéne valami nagyon fontosat
Elment tehát Malackához, hogy meglesse, mit csinál
De Malackánál éppen akkor senkit nem talált

Így hát elindult hazafelé, miközben sűrűn hullt a hó
S arra gondolt, otthon talán akad egy kis ennivaló
Hogy kimelegedjék, ugrándozott, s jó nagyokat lépett
S a hidegre való tekintettel énekelni kezdett:

Minél inkább havazik, annál inkább hull a hó
Minél inkább hull a hó, annál inkább havazik
Hull a hó és hózik, Micimackó fázik
Hull a hó és hózik, Micimackó fázik

Ismert erdei körökben az az általános nézet,
Hogy Micimackó, mint minden medve, szereti a mézet
És ez nem csak afféle szerény vélemény,
Hanem határozottan állítom, hogy tény, tény, tény

Ezért mikor hideg van, és sűrűn hull a fehér hó
Kell, hogy legyen az almáriumban eltéve ennivaló
Így aztán, ha télidőben Micimackó megéhezik
Megkóstol egy csupor mézet alaposan, fenékig

Minél inkább havazik, annál inkább hull a hó
Minél inkább hull a hó, annál inkább havazik
Hull a hó és hózik, Micimackó fázik
Hull a hó és hózik, Micimackó fázik

Micimackó a barátom, és gyakran elbeszélgetünk
Azokról a dolgokról, mit mind a ketten ismerünk
És tanultunk egy verset is, és most már kívülről tudom
Ha hideg van, és hull a hó, én mindig ezt dúdolgatom:

Minél inkább havazik, annál inkább hull a hó
Minél inkább hull a hó, annál inkább havazik
Hull a hó és hózik, Micimackó fázik
Hull a hó és hózik, Micimackó fázik
Hull a hó és hózik (zik,zik), Micimackó fázik (zik,zik)
Hull a hó és hózik (zik,zik), Micimackó fázik

-Anyám, táncba mehetnék, minden leány ott van!
-Kicsi vagy még, leányom, jobb neked a zugban.

-Anyám, játszani mennék nagyleány sereggel!
-Nem, hol sok a nagyleány, kicsi ottan nem kell!

-Anyám, fonóba mennék, tudok én már fonni.
-Nem, nem, este kisleány el szokott aludni.

-Ó Istenem, mit tegyek, miért vagyok kislány?
Hisz amit a nagyok tudnak, én is megtanulnám.

Tavasszal som fa lennék,
talpig aranyban állva.
Bíztatón mosolyognék
a zsendülő világra.
Nyáron eperfa lennék,
tágas udvarban állnék.
Aki alám ül, annak 
jól fogna egykis árnyék.
Ősszel almafa lennék,
piros almákat termő.
Nem is csak egyetlen fa,
hanem almafa erdő.
Ilyenkor télen aztán
gyertyán, vagy fenyő lennék,
hogy aki fázik, 
égő tüzemnél melegedjék.
Tavasszal somfa lennék...

Úgy érkeztünk mindannyian, hogy nem volt szavunk.
Egyikünk se kérte mégis mind itt vagyunk.
Piciny magból kikeltünk mint nyíló virág.
(de) ahány ember annyiféle csodálatos világ.

Kisgyermekként tükörbe nézve magunkra ismerünk, 
de gyakran felnőttként se tudjuk mit miért teszünk.
Megpróbáljuk megérteni a természet szavát, 
De ahány ember annyiféle titokzatos világ.

R.:Mindannyian mások vagyunk,
bár egyben másban hasonlítunk.
Mindannyian mások vagyunk, 
(még) jó hogy van néhány közös dalunk.

Mindannyian vágyakozunk, hogy boldogok legyünk.
De nem tudjuk, hogy honnan jöttünk s hová érkezünk.
A lelkünk mélyén őrzi titkát a kék virág, 
(de) ahány ember annyiféle csodálatos világ.

Refrén:.....

Ezen a földön mindannyian látogatók vagyunk.
Ha elmegyünk magunk után ki tudja mit hagyunk.
Tanítsuk meg gyermekeinknek a szeretet dalát, 
(hogy) ahány ember annyiféle csodálatos világ.

Refrén:.....

"JUDKA NÉNI, LÉGYSZIVES ÉNEKELJ NEKEM!"

Pár éve még, vagy régebben talán,
a nézőtéren ült egy fiú, és egy kisleány.
Még nem ismerték egymást,
csak hallgatták a dalt és néhány sor
a kis szívükben nagy vihart kavart.
Mert arról szólt a dal, hogy eljön az idő,
amikor majd minden rossz gyerek nagyra nő.
S ha nem tanulja meg, hol van a határ,
romba dönt majd mindent, ami körülötte áll.

Refrén:
Minden felnőtt volt egyszer gyerek,
s felnő majd az új gyerek sereg.
Többet, jobban törődjetek velünk,
mert eljön majd a nap, amikor mi is felnövünk.
Ha nem neveltek jól, akkor majd rosszabbak leszünk.

Felnőtt ma már, a kisfiú, s a lány.
Láthattad őket egymás oldalán.
Színházba járnak, és könnyen meglehet,
hogy mellettük ül, néhány új kisgyerek.
És itt vannak ők, sokat megélt szülők,
kik mindig elmesélik, miként volt azelőtt.
Remélem tudják ma már, hogy hol van a határ,
hol minden józan ember bölcsen megáll.

Refrén:
Minden felnőtt volt egyszer gyerek,
s felnő majd az új gyerek sereg.
Többet, jobban törődjetek velünk,
mert eljön majd a nap, amikor mi is felnövünk.
Ha nem neveltek jól, akkor majd rosszabbak leszünk.

Alighogy erre a világra jöttél
nevet adtak neked
Hogy tudjad, ki vagy, hogy másoktól meg-
különböztessenek
Mert minden ember külön világ
kinek csak álma van
De szeretne mással együtt élni
békén, boldogan

És te is más vagy, mint a többi
és jobb, ha megtudod még ma:
Egyenruhába bujtatva is
mindenki másképp egyforma

Az osztály, ahova jársz, kívülről
csak egy gyereksereg
De ha belülről nézed, látod, mennyi
különböző gyerek
Az egyik szeretne szép is lenni 
a másik okosabb
Az egyik szelíd, mint a bárány
a másik pedig vad

És te is más vagy, mint a többi
és jobb, ha megtudod még ma:
Egyenruhába bujtatva is
mindenki másképp egyforma

Nem születtünk egyformának
mégis együtt vagyunk
És énekelni jó, ha van még
pár közös dalunk
De mindenkiben van valami, ami
másban nincsen meg
Ezért olyan fontos nekünk
minden egyes gyerek

És te is más vagy, mint a többi
és jobb, ha megtudod még ma:
Hogy egyenruhába bujtatva is
mindenki másképp egyforma

Te is más vagy, mint a többi
és jobb, ha megtudod még ma:
Megmondta a Mérő bácsi 
hogy mindenki másképp egyforma

Én nem születtem varázslónak csodát tenni nem tudok
És azt hiszem már észrevetted a jó tündér sem én vagyok.
De, ha eltűnne az arcodról ez a sötét szomorúság,
Úgy érezném vannak még csodák.

Refr.:
Hát mit tehetnék érted, hogy elűzzem a bánatod,
A lelked mélyén megtörjem a gonosz varázslatot.
Mit tehetnék érted, hogy a szívedben öröm legyen?
Mit tehetnék áruld el Nekem!

Nincsen varázspálcám mellyel bármit eltünthetek,
És annyi minden van jelen, mit megszüntetni nem lehet.
De, ha eltűnne az arcodról ez a sötét szomorúság,
Úgy érezném vannak még csodák.

Refr.:

Mit tehetnék érted, hogy elűzzem a bánatod,
Hogy lelked mélyén megtörjem a gonosz varázslatot.
Hát, mit tehetnék érted, hogy a szívedben öröm legyen?
Mit tehetnék áruld el Nekem!

Nincsen hétmérföldes csizmám, nincsen varázs köpenyem
Hogy holnap is még veled leszek sajnos nem ígérhetem.
De, ha eltűnne az arcodról ez a sötét szomorúság,
Úgy érezném vannak még csodák.

Refr.:
Mit tehetnék érted, hogy elűzzem a bánatod,
Hogy lelked mélyén megtörjem a gonosz varázslatot.
Mit tehetnék érted, hogy a szívedben öröm legyen?
Mit tehetnék, áruld el nekem! 3x

Én nem születtem varázslónak,
csodát tenni nem tudok,
És azt hiszem, már észrevetted,
a jótündér sem én vagyok.

De ha eltűnne az arcodról
ez a sötét szomorúság,
Úgy érezném, vannak még csodák.

Mit tehetnék érted,
hogy elűzzem a bánatod,
Hogy lelked mélyén megtörjem
a gonosz varázslatot?

Mit tehetnék érted,
hogy a szívedben öröm legyen?
Mit tehetnék, áruld el nekem!

Nincsen varázspálcám,
mellyel bármit eltüntethetek,
És annyi minden van jelen,
amit megszüntetni nem lehet.

De ha eltűnne az arcodról
ez a sötét szomorúság,
Úgy érezném, vannak még csodák.

Hát mit tehetnék érted
hogy elűzzem a bánatod,
Hogy lelked mélyén megtörjem
a gonosz varázslatot?

Hát mit tehetnék érted,
hogy a szívedben öröm legyen?
Mit tehetnék, áruld el nekem!

Nincsen hétmérföldes csizmám,
nincsen varázsköpenyem,
Hogy holnap is majd veled leszek
sajnos nem ígérhetem.

De ha eltűnne az arcodról
az a sötét szomorúság,
Úgy érezném, vannak még csodák.

Hát mit tehetnék érted
hogy elűzzem a bánatod,
Hogy lelked mélyén megtörjem
a gonosz varázslatot?

Hát mit tehetnék érted,
hogy a szívedben öröm legyen?
Mit tehetnék, áruld el nekem!

Mit tehetnék, áruld el nekem!
Mit tehetnék, áruld el nekem!

Volt egy dongó, 
meg egy légy, 
tovább is van, 
mondjam még? 
- Mondjad! 

Volt egy molnár, 
meg egy pék, 
tovább is van, 
mondjam még? 
- Mondjad! 

Volt egy asztal, 
meg egy szék, 
tovább is van, 
mondjam még? 
- Mondjad! 

Volt egy kantár, 
meg egy fék, 
tovább is van, 
mondjam még? 
- Mondjad! 

Ha neked ez 
nem elég, 
öleld meg a 
kemencét! 
Bumm!

Fel kell öltözni szépen
a szúrós kardigánba,
az ünneplős cipőbe,
a kapucnis kabátba,

nem lenni nyűgös, álmos,
csatot betűzni hajba,
megyünk a nagymamához,
kinek névnapja van ma.

Csatot nem venni szájba!
Kapucnit nem letolni!
Megyünk a nagymamához,
virággal névnapolni.

Megyünk a szűk cipőben.
Milyen lassan, te jó ég!
Azért nem szóltam otthon,
mert akkor nem nyomott még.

Virágot vinni illik,
csatot nem venni szájba,
kapucnit nem letolni,
nem lépni vízbe, sárba.

Ma van a neve napja,
megyünk a nagymamához,
aki a szűk ruhákból,
engem ott majd kihámoz.

Megyünk a nagymamához,
lehet majd enni nála,
dévédén nézni filmet,
míg a sütit csinálja.

Lehet majd kézzel enni,
ha a filmet berakta,
nála mindent szabad, mert
ma van a neve napja.

Ma van a neve napja,
megyünk a nagymamához,
aki a szűk ruhákból,
engem ott majd kihámoz.


Fel kell öltözni szépen
a szúrós kardigánba,
az ünneplős cipőbe,
a kapucnis kabátba,

nem lenni nyűgös, álmos,
csatot betűzni hajba,
megyünk a nagymamához,
kinek névnapja van ma.
megyünk a nagymamához,
kinek névnapja van ma.

Harmat lesiet a
Fű derekán
Reggel érkezik a
Lába nyomán

Arcot simogat a
Nap delelőn
Fönn áll magasan az
Égi tetőn

Halkan beoson a 
Hűs levegő
Álmot vele hoz az
Esti idő

Elmegy hova-tova
Táncol az éj
Tündér viszi el a
Hajnal egén

Neked vágy kell, nekem ágy kell
Neked fény kell, nekem tény kell
Neked rangos, nekem langyos
Lehet éppen ugyanaz

Neked vicces, nekem sírós
Neked sikkes, nekem kínos
Neked éles, nekem édes
Lehet éppen ugyanaz

Semmi sincsen, ami mindenkinek egyformán tetszik
Semmi sincsen, amit mindenki ugyanúgy szeret
Ami más, mint az, amit, értéknek tartasz
Az valaki másnak még érték lehet

Neked zöldre, nekem kékre
Neked földre, nekem égre
Neked jobbra, nekem balra
Lehet éppen ugyanaz

Neked itt kell, nekem máshol
Neked este, nekem máskor
Neked így kell, nekem úgy kell
Ez a baj és ez a jó

Semmi sincsen, ami mindenkinek egyformán tetszik
Semmi sincsen, amit mindenki ugyanúgy szeret
Ami más, mint az, amit, értéknek tartasz
Az valaki másnak még érték lehet

Neked számít, aki ámít
Nekem szépít, aki épít
Neked kényszer, nekem játék
Lehet éppen ugyanaz

Neked így szép, nekem úgy szép
Neked így jó, nekem úgy jó
S fogadok, hogy olyan is van,
Aki másképp szereti

Gyerekzsivaj: Add ide! Ez az enyém! Te nem játszhatsz vele!
Nem adom! Ezt én kaptam! Én vagyok az erősebb!
Akkor is elveszem, ha nem adod ide! Majd jól megmondlak!
Én meg pofonváglak! Menj már innen! Akkorát rúgok beléd, hogy...

Egyedül voltál sokáig, de a helyzet változott
Neked is lett egy testvéred, és ez csodálatos dolog
Valaki más, aki nem te vagy és mégis hasonló
Es látnod kell, hogy milyen helyes, de gyakran bosszantó

Hogy őt is ugyanúgy ölelgetik, ahogy téged is ölelnek
És azt mondják, hogy szeretni kell, mert ő a testvéred
De néha furcsán viselkedik, és annyi baj van vele
Hogy mérgedben már arra gondolsz, hogy bárcsak ne lenne

refr.:
Pedig a testvéreddel együtt sokkal többet érhetsz el
A veszekedéstől bánatos és rosszkedvű leszel
Aki nem tud együtt játszani, az mindig szomorú
Én azt kívánom, ne legyen többé testvérháború

Tudod, ha lenne testvérem, én nagyon szeretném
Ha véletlenül elbukna, én felsegíteném
És azt hiszem, hogy szándékosan nem bosszantanám
Es örülnék, ha érezném, hogy szüksége van rám

Igen, ha lenne testvérem, én jól bánnék vele
Megvédeném bárkitől, ne bántsa senki se
És mindig megosztanám vele az örömöt, bánatot
Mert gyűlölködni nemcsak rossz, de haszontalan dolog

refr.:
Hiszen a testvéreddel együtt sokkal többet érhetsz el
A veszekedéstől bánatos és rosszkedvű leszel
Aki nem tud együtt játszani, az mindig szomorú
Én azt kívánom, ne legyen többé testvérháború

Jó testvérnek lenni, hidd el, igazán felemelő
És mindenféle rosszaság is könnyen legyőzhető
A jó testvér nem verekedős, nem önző és irigy
S ha bajba kerülsz, a jó testvér mindig megsegít

refr.:
Tudod, a testvéreddel együtt sokkal többet érhetsz el
A veszekedéstől bánatos és rosszkedvű leszel
Aki nem tud együtt játszani, az mindig szomorú
Én azt kívánom, ne legyen többé testvérháború

Ember, ne félj: nő már a nap!
A jégfogú szél nem harap.

A koldus is dúdolva jár,
ragyog rongyán a napsugár.

A gond sem él mindig, ne hidd,
ragadd meg és hóra vidd.

A hóval szétfoszlik hamar:
elmossa egy langyos vihar.

A déli szél kürtjébe fú,
léggömbbel játszik egy fiú.

Most elszakadt a gömb-zsineg
s a gömbje boldogan lebeg.

Ringatja a tavasz szele-
szállj fel, kedvem, szállj fel vele!

Fű se rezzen, szél se jár, jaaj de jó, hogy itt a nyár....


Ragyog az ég, süt a nap, zümmögnek a bogarak,
Fű se rezzen szél se jár, szél se jár, szél se jár,
Jaj de jó, hogy itt a nyár.
Szél se jár, szél se jár, jaj de jó, hogy itt a nyár.

Gyümölcs érik, lepereg, terjeszkedik a meleg,
Ajtó ablak nyitva áll, nyitva áll, nyitva áll,
Jaj de jó, hogy itt a nyár.
Nyitva áll, nyitva áll, jaj de jó, hogy itt a nyár.

Suhan a hír a vízen, horgászoknak hal üzen,
Száll a labda, kit talál, kit talál, kit talál,
Jaj de jó, hogy itt a nyár.
Kit talál, kit talál, jaj de jó, hogy itt a nyár.

Hűvös arany szél lobog, 
leülnek a vándorok. 
Kamra mélyén egér rág, 
aranylik fenn a faág. 
Minden aranysárga itt, 
csapzott sárga zászlait 
eldobni még nem meri, 
hát lengeti a tengeri.

Tik-tak, tik-tak,
Tikirikitakarak,
Mindjárt nyitnak
A csicseri madarak.
Harmaton járni jó,
Ébredj, ébredj
Álmodó!
Bim-bam, bim-bam,
Bimirimi-bamaram,
Fölmálháztam
Kutyafülű szamaram:
Aki ráül, lovagol,
Szamaragol,
Kutyagol.-
Tiktak, tiktak,
Tikiriki, takarak,
Megszólaltak
A csicseri madarak.
Hagyd el már,
Szállj le már
Szamaradról
Valdemár!
-Büm-böm, büm-böm,
Bümürümü-bömöröm,
tündérföldön
oda lesz a gyönyöröm:
jobbra csitt,
balra csitt,
hadd fogok még 
hat csacsit!-
Tik-tak, tik-tak,
Tikiriki-takarak,
Lajhárt szídnak
A csicseri madarak.
Ipadra, napadra,
Süt a nap a hasadra!

kopár
határ
zörgő
erdő
rojtos
bojtos
ide-
oda
lengő
felhő

síró
rívó
dúló
múló
morgolódó
rideg
szél

fejre
kucsmát
lábra
csizmát
hátra
bundát
ágyba
dunyhát

jön a
jön a
jön a hideg
tél.

Ha egyedül vagyok és túl nagy a zaj
Hozzám simul és vigasztal
A mackóm, akivel soha sincs semmi baj

Feketén-fehéren megmondom
csak ő az, akivel nincs gondom
A mackóm, akiről vidaman szól a dal

A mackó neve Panda
illik bele a dalba
ha együtt az egész banda
kiabáld velünk, hogy: panda

Most figyeljetek gyerekek!
Panda panda
papanda papanda
pandada pandada
papandada-papanda-panda-panda-panda
papandada-papanda-panda-panda-panda

Mi együtt megyünk mindenhova
és tudom, hogy nem árul el soha
A mackóm, akivel soha sincs semmi baj

Ha lefekszem, ő is alszik velem
az álmaimba is elviszem
a mackóm, akiről vidáman szól a dal

A mackó neve Panda
illik bele a dalba
ha együtt az egész banda
kiabáld velünk, hogy: panda

Na most megint sorrend szerint!
Panda panda
papanda papanda
pandada pandada
papandada-papanda-panda-panda-panda
papandada-papanda-panda-panda-panda

Láttam táncolni papot, 
nem is egyet, de hatot. 
Szakálluk volt s szoknyájuk, 
alig látszott a lábuk. 
A kolostor udvarán 
járták körbe szaporán. 
Fejük fölött kék vércsék 
szolgáltatták a zenét 

s harang kongta a basszust. 
Aznap forrt ki épp a must. 
Körtánc, kóló, Bacchus-tánc, 
csuda volt a pap-vihánc. 

Kereszt himbált nyakukba, 
Keletre és Nyugatra. 
Ha egy ördög arra jár, 
biz'isten, hogy táncba áll.

Egy régi kép, egy kisgyerek
ki tudja már miért nevet
Egy másik arc, egy kisleány
ki tudja már miért vidám
Szegény fiú, szegény leány
nem tudja még mi vár reá
Nem sejti még a kisfiú

A kislányt nem ismeri
nem tudja még, hogy elveszi
S lesz két gyerek: egy kisfiú
egy kisleány, s két háború
Szegény fiú, szegény leány
nem tudja még, mi vár reá
Nem hinné el, ha mondanám

A kisfiú a nagypapám
a kisleány a nagymamám
Egy régi dal, egy régi vágy
egy régi szerelem... és így tovább
Szegény fiú, szegény leány
nem hinném azt, hogy akkor gondoltak reám
És mégis én most itt vagyok
És nem tudom mi lesz velem
bár sejteném, az életem
De azt tudom, amit te nem
miért vagyok, s kiért teszem
Szegény fiú, szegény leány
talán majd egyszer ők is gondolnak reám
Talán egy nap előkerül

Egy régi kép, egy kisgyerek
ki tudja majd, miért nevet
Egy másik arc, egy kisleány
ki érti majd, mitől vidám
Szegény fiú, szegény leány
ki tudja még, mi vár reá
Ki tudja még a régi dalt
a régi dalt, áá....

Májusban egy vasárnapon, mikor zöldell már az ág
Szokás szerint a gyerekek körül forog a nagyvilág
A felnőttek egész nap csak a gyerekek kedvét lesik
Csak azt nem értem, hogy más napokon miért nem ezt teszik

Néha bizony úgy tűnik, hogy a gyerek csak gondot okoz
Csak bajt csinál, és idegesít, és állandóan rossz
Én viszont, mint rendesen, a gyerekek pártján vagyok
Tehát javaslom, hogy tartsunk rendkívüli gyereknapot

Egy rendkívüli gyereknap, az mindenkinek jó
És akár minden évszakban több is tarható
Egy rendkívüli gyereknap, az bármikor lehet
A lényeg az, hogy tudjon róla minél több gyerek

Úgy érzem, hogy az ajánlatom elfogadható
Mivel pedig sürgős, tovább nem halasztható
Jók legyünk, vagy rosszak, ez a kérdés, válasszatok
De mindenképpen tartsunk rendkívüli gyereknapot

Egy rendkívüli gyereknap, az mindenkinek jó
És akár minden évszakban több is tarható
Egy rendkívüli gyereknap, az bármikor lehet
A lényeg az, hogy tudjon róla minél több gyerek

Sokszor a felnőtt azt hiszi, hogy a gyerek csak felesleges
Minden bóvlit elfogad, és akármit bevesz
Pedig sok múlik azon, hogy mit hallgat, és mi az, amit lát
Mert előbb-utóbb a gyerekeké lesz az egész világ

Egy rendkívüli gyereknap, az mindenkinek jó
És akár minden évszakban több is tarható
Egy rendkívüli gyereknap, az bármikor lehet
A lényeg az, hogy tudjon róla minél több gyerek

Egy rendkívüli gyereknap, az mindenkinek jó
És akár minden évszakban több is tarható
Egy rendkívüli gyereknap, az bármikor lehet
A lényeg az, hogy tudjon róla minél több gyerek

Mikulás bácsi ne hidd el,
Hogy minden gyerek csak jó lehet
Mikulás bácsi tudnod kell,
Hogy vannak még rossz gyerekek
Van olyan aki önző és irigy,
És dühöng ha valamit nem kap meg
És órdít ahogy a torkán kifér,
Hogy vannak még rossz gyerekek

És az is lehet, hogy azért rosszak mer a felnőtttektől tanulják
Hát ne várjátok hogy jók legyenek míg a felnőttektől azt látják,
Hogy önzők, irigyek verekedősek
És kevés bennük a szeretet

Van olyan aki játékait
Nem adja kölcsön senkinek
Még akkor sem, ha neki nem kell
Mert vannak még rossz gyerekek
És van olyan aki az ígéreteit,
Szinte soha sem tartja meg
Ha rá szólnak csak azt kiabálja:
Hogy vannak még rossz gyerekek

És az is lehethogy azért rosszak mer a felnőtttektől tanulják
Hát ner várjátok hogy legyenek míg a felnőttek től azt látják
Hogy önzők irigyek verekedősek
És kevés bennük a szeretet

Hát Mikulás bácsi ne hidd el,
Hogy minden gyerek csak jó lehet
Mikulás neked tudnod kell,
Hogy vannak még rossz gyerekek
Vannak még rossz gyerekek

Sehall selát Dömötör,buta volt mint hat ökör
Mert ez a sehall selát,kerülte az iskolát
Azt gondolta hogy a pék,a pékhálót szövi rég
És kemencét fűt a pók,ottan sülnek a cipók

Azt hitte hogy szűcs az ács zabszalmát sző a takács
Sziklát aszal a szakács,libát patkol a kovács
Míg más olvasott meg írt,ő csak orditani birt
Megette a könyvlapot,s utánna tintát ivott

Csak azt mondom Dömötör,{Dömötör}
Buta volt mint hat ökör
Mert ez a sehall selát
Kerülte az iskolát,{kerülte az iskolát}
Kerülte az iskolát?{kerülte az iskolát}
Kerülte az iskolát?{kerülte az iskolát}

Sehallselát Dömötör
buta volt, mint hat ökör,
mert ez a Sehallselát
kerülte az iskolát.

Azt gondolta, hogy a pék
a pékhálót szövi rég,
és kemencét fűt a pók,
ottan sülnek a cipók.

Azt hitte, hogy szűcs az ács,
zabszalmát sző a takács,
sziklát aszal a szakács,
libát patkol a kovács.

Míg más olvasott meg irt,
ő csak ordítani bírt,
megette a könyvlapot,
s utána tintát ivott.

Csak azt mondom: Dömötör - Dömötör
buta volt, mint hat ökör - hat ökör,
mert ez a Sehallselát
kerülte az iskolát - kerülte az iskolát.
kerülte az iskolát - kerülte az iskolát.
kerülte az iskolát - kerülte az iskolát.
kerülte az iskolát - kerülte az iskolát.
kerülte az iskolát...

Seholsincs országban,
sohasemvolt kertben
addig, addig keresgéltem,
amíg semmit leltem.
Nincsen ottan nappal,
nincsen ottan éjjel,
csak a semmi, de még az is
csak úgy szerteszéjjel
Fönn a semmi égen
semmi nap világít,
attól van ott olyan sötét,
hogy semmi sem látszik.
Sohase nőtt fákon
nincs madarak szólnak,
nincsen csőrrel azt fütyülik:
Nesze semmi, fogjad!
Hogyha megfogtátok,
el ne engedjétek,
holnapután kiskedden lesz
szita-szita péntek!

Dohogva úszik a hajó,
Hosszú füstjét húzza maga után.
Megígérted, kirándulunk, apu
Csak jönne már a szombat délután

Hm hm hm....

Szél kócolja a hajunkat,
Bőrünkön sugarak bolyha zizeg
A mellvéden könyökölünk, apu
Ruhánkat bukó nap festi meg

Hm hm hm...

S este, mikor hazafelé
Hajózunk a sötétedő vízen,
Az égről csillagport szedünk, apu
Zsebedbe szórom, és hazaviszem

Hm hm hm...
Zsebedbe szórom, és hazaviszem

Sétálni megy Panka a búzamezőbe,
Pillnagós papucsba, hófehér kötőbe.
Dalolgatva ballag, egyes-egymagába,
Virágtestvérkéi, vigyázzatok rája!
Simulj puha pázsit, lába alá lágyan,
Fütyülj neki szépet, te rigó a nádban!

Légy a légyezője, te lapu levele!
Fecskefarkú pille, röpülj versenyt vele!
Búzavirág-szeme, mosolyog reátok:
Nevessetek vissza rá, búzavirágok!
Kakukkfű, az útját jó szagoddal hintsd be,
Bújj a lába elül, szúrós királydinnye!

Ha a dűlőúton szegényke kifárdt,
Szagos fodormenta, te vess neki ágyat!
Födjétek be, zsályák, dús leveletekkel,
Szelíd széki füvek, csillagfejetekkel!
S őre a mezőnek, szép jegenyenyárfa,
Te vigyázz reája, csöndes legyen álma!
Te vigyázz reája, csöndes legyen álma

Struga manó, Struga manó
nem látható csak hallható
de trappol ám piros lován
a szekrényben a zöld mohán

De minden évben egy napon
a sátoros vasárnapon
mutatja csöpp tekintetét
egy ennyi-mennyi semmiért

Elő rántja bal kezét
bal keze után jobb kezét
pislog a népre, mit tegyen
meghajlik illedelmesen

A bámészkodók fölvidulnak
bukfencezik a publikumnak
bukfencből fencbe bukik
ha a búcsú búcsúzik
búcsúzik, zik...

Szállnak az alkonyi felhők,
mint halovány-haju lányok,
tűz-szinü csillag az ékük,
libben a fátyol utánok.

Mennyei őzre vadásznak,
nincs nyoma égi vadaknak.
Lassan a hegyre hanyatló
hold poharába zokognak.

Éj-mélyből fölzengő
- csing-ling-ling - száncsengő.
Száncsengő -csing-ling-ling -
tél öblén halkan ring.
Feldobban két nagy ló
- kop-kop-kop - nyolc patkó.
Nyolc patkó - kop-kop-kop -
csönd-zsákból hangot lop.
Szétmálló hangerdő
- csing-ling-ling - száncsengő.
Száncsengő -csing-ling-ling -
tél öblén távol ring.

Ma korán keltem, aranyat leltem,
Aranyon tüstént malacot vettem

Malackám este fiadzott hármat,
Majd az a három háromszor hármat

Háromszor három malacom rögvest
Fiadzott nekem soknál is többet.

A soknál is több malacom szőke,
Mindannyi hátán csillog a sörte

Másnap hajnalban korán felkeltem,
Makkos erdőben nyájat tereltem
Volt zsenge fű és volt tiszta víz ott,
Minden malackám degeszre hízott

Elefántnál is nagyobbra nőttek,
Csak a legelső malac nem nőtt meg

Túladtam rajta, aranyért mentem,
Aranyon újra malacot vettem

Malackám aznap fiadzott hármat,
Majd az a három százharminchármat

Tovább nem mondom, a versnek vége,
Sok - sok malackám bele se férne

Tovább nem mondom, a versnek vége,
Sok - sok malackám bele se férne

A szavak furcsa teremtmények,
ezt tudja jól minden gyerek,
kicsúsznak a szájunkon,
és fegyelmezetlenek.
Hiába bízunk rájuk
nagyon fontos üzenetet,
elrejtik az igazságot,
és mást jelentenek.

Refr.: Csak nézz rám,
egy szót se szólj,
én így is megértelek.
Ha van valami, 
ami nem hazudik,
az leginkább a szemed.

A szavak néha szövetkeznek,
hogy félrevezessenek,
szépen hangzó mondatokban
vonulnak ellened.
Félve kimondott félszavakból,
van aki ért és van aki nem,
de elmondani nagyon nehéz,
mit nem ért meg senki sem.

Refr.:Csak nézz rám,....

A szavak furcsa teremtmények,
ezt tudja jól minden gyerek,
kicsúsznak a szájunkon,
és fegyelmezetlenek.
De a kimondott szavak sorsa
néha furcsán alakul,
a lényeg sokszor bennünk marad
kimondhatatlanul.

Refr.:Csak nézz rám,....

1. Köd előttem, köd mögöttem,
Isten tudja, honnan jöttem.
Szél hozott, szél visz el.
Minek kérdjem, mért visz el?

2. Sose néztem, merre jártam.
A felhőkkel kiabáltam.
Erdő jött, jaj be szép!
Megcibáltam üstökét.

3. Jött az erdő, nekivágtam.
A bozótban őzet láttam.
Kergettem, ottmaradt,
Cirógattam, elszaladt.

4. Ha elszaladt, hadd szaladjon,
Csak szeretőm megmaradjon.
Szeretőm a titok,
Ő se tudja, ki vagyok.

5. Isten tudja, honnan jöttem,
Köd előttem, köd mögöttem.
Szél hozott, szél visz el.
Bolond kérdi, mért visz el.

1. Szép virágot, violát ismertem meg benned
Harmatcsepp ült szirmodon, harmat cseppje fénylett.

R. Hej, ladilom, sej, ladi-ladilom, sej,
Hej, ladilom, sej, ladi-ladilom.
Hej, ladilom, sej, ladi-ladilom, sej,
Hej, ladi-ladi-ladilom.

2. Szép virágom, violám, jöjj egy táncba vélem
Halld, mily szépen szól a dal, halld mily szép az ének.

R.

3. Szép virágom, violám, hallgass énrám, kérlek,
Messze űzöm bánatod, messze űzöm tőled.

R.

Zeng a nád a tó fölött
zeng a szél a nádon
édes, álmaid között
halld a szerenádom:
ima rád e szernád,
tested titkos templomát
dallal így imádom.

Érted, édes, messzirül
jöttem a vasúton
hó közül és bérc mögül
sáron, havas úton,
nyáron át és télen át
nádon át és éren át,
szálltam a vasúton.

Béka zenél, zug a sás
szél kel az erdőn át
szomorú a bujdosás
ezer esztendőn át,
ezer évig élek én
s mindig, mindig sírok én
az egész időn át.

1. fenn a létrán áll két angol
végzetük szörnyen lehangol
mert a létra felborult, s ők kinyulnak ott alul
nem rakhatjuk össze őket, ha már egyszer összetörtek!
2. fenn a létrán áll két skót
ma már mind a kettő hót
testük a létra alatt van, számlálhatatlan darabban
nen szült oly mestert-e szép föld, ki összerakja amit széttört!
3. fenn a kétrán áll két ír
ameddig csak állni bír
de mihelyt a létra feldöl, az ő sorsuk szintúgy eldöl
tíz ír úr hiába izgul, nem áll össze ami széthull!
4. fenn a létrán áll két walesi
hogy ott majd pár szivart elszí
de a létra széjjelcsusszan, s a két walesi végsőt szusszan
két füst írja levegöbe, ami széttör, nem forr össze!
5. fenn a létrán áll két britt
felfordultak egy kicsit
ami fennt volt, lekerült, most a létra van felül
hozhatsz enyvet, gittet, gipszet
ha már széttörtek a brittek!

Zurrogó, zirregő
Szitakötő tánca
Csipkét ver a csengve
Csobogó forrása.
Zirren kéken, zölden,
Sásról sásra táncol,
Úgy veri a csipkét
Önnön árnyékából.
Reggeltől napestig
Egyvégtében járja,
De csak alkonyatkor
Látszik a munkája.

Akkor aztán pitypang,
Káka békalencse
S a csobogó forrás
Minden egyszem kincse.
Szitakötő szőtte
Csipke alatt csillog
S alábújik inni
Az esthajnalcsillag.

Mikor én kislány voltam, 
falun éltem a nyarat, 
hegyaljai berekerdőn 
fogtam egy szép madarat. 

Bizonyára tetszett néki 
csipkés réklim, bő szoknyám. 
Fönt dalolt a holdkaréjon, 
onnan szállott le hozzám. 

Ki is vagy, te furcsa madár, 
megkérdeztem csacsimód. 
Hiszen én még sose láttam 
aranycsőrű zöld rigót. 

Ó, hát ki is hitte volna? 
Két fülemmel hallom már: 
- Én vagyok a mesebeli 
elvarázsolt kisbojtár. 

Ha elmúlna a varázslat, 
érte mindent megtennék. 
- Fogadjál be a szívedbe, 
ott tán boldog lehetnék. 

Befogadtam, jól is tettem: 
se fájdalma, se gondja. 
Itt dalol a szívem mélyén, 
nem is hagy el már soha.

Egy táska, melybe nemrég még egy lány kapaszkodott
Egy ernyő, mit a gazdája a taxiban hagyott
Egy szemüveg, egy töltőtoll és egy lexikon
A gazdáikat várják itt a polcokon

Egy óra, melyben ott felejtették a perceket
Egy pálca, melynek sétaútja ide vezetett
Egy kisbaba, mit elhagyott egy gondatlan rokon
A gazdáikat várják itt a polcokon

Az elhagyottak titkon összesúgnak
S csak egymás közt beszélik meg
Hogy kit, miért és hol és mikor hagytak el
És hol van az, mi végleg elveszett

Egy kalap és egy sapka, amit senki nem keres
Egy pénztárca, mi sajnos már teljesen üres
Egy bőrönd, amit ott felejtettek a peronon
A gazdáikat várják itt a polcokon

Egy rádió, amelyben kimerült már az elem
Egy társasjáték, amivel nem játszik senki sem
Egy mandolin, mely elveszett egy ködös hajnalon
A gazdáikat várják itt a polcokon

Az elhagyottak titkon összesúgnak
S csak egymás közt beszélik meg
Hogy kit, miért és hol és mikor hagytak el
És hol van az, mi végleg elveszett

Hát hol van az, mi végleg elveszett
Hát hol van az, mi végleg elveszett

Nekünk senki nem parancsol
-bumbumbum-,
nyerget csinálunk faháncsból
-bimbimbim-,

építünk egy olyan táltost
-bambambam-,
ki átugorja a várost,
-bembembem-.

De a táltos igen káros
-bumbumbum-,
mert már metrón jár a város
-bambambam-.

Ha a Dunán általúszunk
-bembembem-,
ezért pöröl kalauzunk
-bimbimbim.

Elveszi a fagylaltunkat
-bömbömböm-,
minket ez már nagyon untat
-bümbümbüm.

Fújhat a szél, hullhat vad hó
-bumbumbum-,
csikordul a táltospatkó
-bimbimbim.

Tiszteleg nekünk vasárnap
hatvan tiszt:
nekünk adja fagylatgyárnak
Antarktiszt.

Sáncban a hóvíz
könnyű hajót visz
füstöl a fényben a barna tető.
Messze határba
indul az árva
lenge madárka: billegető

Titkon a Bükkben
moccan a rügyben
- mint csibe héjban - kandin a lomb,
s mintha a róna
kedve dalolna
úgy muzsikál, muzsikál a kolomp.

Indulok. Értem.
Jól tudom: értem
értem üzenget a zsenge határ:
"Szíved a bomlott
ócska kolompot
hozd ide, hozd ide, hozd ide már!"

Tejszínes málnában legjobb, hogy van benne 
tejszín és van benne málna.
Van porcukor és van benn hidegség. 
Fridzsiderből mivelhogy épp csak kivették. 
Recseg, ropog tisztára fagyi. 
Gyártotta nagyi. 
Bort, búzát és édességet, 
szeressük a rendőrséget!

A hóbo-
hóbo-
hóbohóc
meghógo-
hógo-
hógolyóz.
Hé embe-
embe-
emberek!
Nézzétek,
hóba
hempereg!
Megbokszol, mint egy
jóbarát,
s a hóba
hóba
hóba ránt.
Fölkelnék s újra
hóba húz,
arcomba szúr a
hóbajusz,
a hószakáll nyakamba mász,
csiklandoz, összezúzmaráz.
Oly szerte-
szerte-
szertelen.
Goromba, mint egy
lópokróc...
És mégis kedves, jó bohóc:
a hóbo-
hóbo-
hóbohóc.
Az leszek én is! Elmegyek
tél cirkuszába hóbohócnak,
s meghógo-
hógo-
hógolyózlak
fehér kedvemben tégedet!

Ha egyedül leszel majd,
telefonálj kis tücsök,
eljövök hozzád, ne félj,
piciny székedre ülök:
hallgatom cirpelésed,
míg te csöndem hallgatod,
és örülök, hogy örülsz,
hogy itt vagy, hogy itt vagyok.

Testvérek között az úgy szokás
hogy igazságos az osztozkodás
És egyformán jut mindenkinek
csokis, mazsolás tortaszelet

Testvérek között csak úgy lehet
hogy neked is egy, meg nekem is egy
Bár van, ami közös és van, ami nem
de ne járjon rosszul senki sem

Nem ér a kisebbet bántani
a játékait elrontani
az okos az mindig türelmesebb
és nem tör pálcát a gyengébb felett

Ha eljön a rég várt születésnap
az ünnepelt ajándékot kap
de a tortából jut egy-egy szelet
az asztal körül mindenkinek

Egy cica a szobában egyedül csak vár
Ha még egyet kapok, akkor lesz egy pár
Két cica nem elég, és alig várom
Ha még egyet kapok, akkor lesz már három

Három cica nem engedi, hogy szomorú légy
Ha még egyet kapok, akkor lesz már négy
Négy cica fellöki a tejes köcsögöt
Ha még egyet kapok, akkor lesz már öt

Öt cica ezerfelé nem szaladhat
Ha még egyet kapok, akkor lesz már hat
Hat cica kergetheti hat egerét
Ha még egyet kapok, akkor lesz már hét

Hét cica kikutatja, mit rejt a polc
Ha még egyet kapok, akkor lesz már nyolc
Nyolc cica alatt összeroskad a kredenc
Ha még egyet kapok, akkor lesz már kilenc

Kilenc cica hűségében soha meg ne bízz
Ha még egyet kapok, akkor lesz már tíz
Tíz cica összebújva, ha aludni megy
Tíz cica csendesebb, mint reggel az egy

Zöld-arany erdőn
búvik az árnyék,
perdül a tisztás
szólal a síp;
hallod-e jószág,
fény-szüle csillag,
fény-szüle csillag
táncdala hív.

Most, kicsi zergém,
szökj le a sziklás
bú magasáról
rúgjad a port:
két deli szarvad
ága-bogára
színarany almát
ültet a hold.

Zöld-arany erdőn
búvik az árnyék,
perdül a tisztás
szólal a síp;
hallod-e jószág,
fény-szüle csillag,
fény-szüle csillag
tancdala hív.

Most, kicsi zergém,
szökj le a sziklás
bú magasáról
rúgjad a port:
két deli szarvad
ágabogára
színarany almát
ültet a hold.

Én sokszor a tükörben bámulom
azt a furcsa másikat
Aki pont olyan, mint én vagyok
és pont úgy mutogat

De sajnos hiába kérdezem
sohasem válaszol
Csak azt tudja, amit én tudok
és azt se mindig jól

És néha arra gondolok
hogy ketten lehetnék
Ha lenne egy ikertestvérem
egy élő tükörkép

Akkor ő is én volnék
és ketten játszanék
Ami sokkal szórakóztatóbb
mint az egyedüllét

Hú, ha lenne nekem egy ikertesóm
pont olyan, mint én
Néha magamat ővele
elcserélhetném

Ha lenne nekem egy ikertesóm
pont olyan, mint én
Még az is lehet, hogy magamnál is
jobban szeretném

Ha ketten lennék, önmagammal
bujócskázhatnék
És nem tudnám, hogy hol vagyok
és hol van a tükörkép

És álmodtam is egyszer már
hogy ketten vagyok
De azt mondták, hogy felejtsem el. mert
belebolondulok

Hú, ha lenne nekem egy ikertesóm
pont olyan, mint én
Néha magamat ővele
elcserélhetném

Ha lenne nekem egy ikertesóm...
még az is lehet,
hogy annyira nem is szeretném

Tisza partján elaludtam,
Duna partján fölébredtem.
Nappal hold ezüstje pólyált,
Éjjel nap sütött felettem.

Ringatóztam két karodban,
Pedig én daloltam benned.
Keresgéltél sűrű lombban,
Elbújtam két kék szemedben.

Hópehely, az égig szálltam,
Csillaglány, földig hajoltam.
Tisza partján felébredtem,
Duna partján elaludtam.

Úton megyen, nem poroz,
Vízen megyen, nem csobog,
Nádon megyen, nem suhog,
Sáson megyen, nem susog,
Eső éri, nem ázik,
Ha fagy éri, nem fázik.
Mi az?

Üveggolyó, üvegház
belsejében mit találsz?
Bent lakik a szivárvány,
rajta ül egy királylány.

Ül a hídon magában,
üveggyöngy a nyakában,
gyémánt fésű kezében,
igazgyöngy a szemében.

Üvegfalon ki-kinéz:
-jön-e érte a vitéz,
világhíres királyfi?
Vagy helyette akárki.

Ott a szikla hűvös árnyán
egy vén csiga andalog
töltött puskát hord a hátán
szúnyogra les a balog.
Fölötte egy korhadt ágon
bolhát rág a denevér,
csigavér, csigavér.

Zerge ugrik kőről kőre,
muzsikál a szúnyoghad,
letekint az üldözőre,
csigabiga-mód halad.
Hiába is kapaszkodik,
szárnyak nélkül fel nem ér,
csigavér, csigavér

Sejti már a hüllő úrfi
ma sem lesz jó lakoma,
átkozott sors hason csúszni,
nyelné el a föld pora.
Nincsen lába, hátán háza,
gombos szarva mit sem ér,
csigavér, csigavér.

Valamikor vadlúd voltam,
Vadludakkal vándoroltam.
Nagy tavakért lelkesültem,
Tengeren is átrepültem.
Őszi fényben és homályban,
Fel-feltámad régi vágyam:
Társaimmal útra kelni,
Fényt és felhőt úszva szelni.

Majd ha végem itt elérem,
Vadlúd formám vissza kérem.
Jó barátok, ismerősök,
Hogyha jönnek bíbor őszök,
Nézzetek fel majd az égre,
Égen úszó vadlúd-ékre,
S azt mondjátok eltűnődve:
Újra vadlúd lett belőle,
S most ott száll a V-seregben,
Hangja szól a fellegekben.

pesten van egy iskola

iskoláskorába

petőfi sándor járt oda

petőfi ne mozogjon

a padban

petőfi zavarja az órát

petőfi nem hozta el a tornaruháját

petőfi eszik a pad alatt

ARANYBETŰKKEL írták be az intőt

petőfi sándornak

Mikulás bácsi nehidd el, 
Hogy minden gyerek csak jó lehet, 
Mikulás bácsi tudnod kell, 
Hogy vannak még rossz gyerekek! 

Van olyan aki önző és irigy, 
És dühöng ha valamit nem kap meg, 
És ordít ahogy a torkán kifér, 
Hogy vannak még rossz gyerekek! 

És az is lehet hogy azért rosszak mer' a felnőttektől tanulják
Hát ne várjátok hogy jók legyenek míg a felnőttektől azt látják
Hogy önzők, irigyek, verekedősek és kevés bennük a szeretet . . .

Van olyan aki a játékait, 
Nem adja kölcsön senkinek, 
Akkor sem ha neki nem kell, 
Mert vannak még rossz gyerekek!

És van olyan aki az ígéreteit, 
Szinte sohasem tartja be, 
Ha rászólnak csak azt kiabálja, 
Hogy vannak még rossz gyerekek!

És az is lehet hogy azért rosszak mer' a felnőttektől tanulják
Hát ne várjátok hogy jók legyenek míg a felnőttektől azt látják
Hogy önzők, irigyek, verekedősek és kevés bennük a szeretet . . .

Mikulás bácsi nehidd el, 
Hogy minden gyerek csak jó lehet, 
Mikulás neked tudnod kell, 
Hogy vannak még rossz gyerekek!
Vannak még rossz gyerekek!
Vannak még rossz gyerekek!

A gyémántló égen
suhogó nagy fényben
varjúlakodalom vonul
Tiszta feketében.

A menyasszony fázik,
Fátyola szikrázik,
Dideregnek a menetben
Varjúnénik, bácsik.

A vőfély boldogan
károgat a sorban,
jobbjában egy fényes flaskó
abban piros bor van.

Kardvirágon harmat:
A vőlegény hallgat.
Töri fejét a menyasszony:
Ugyan, mit akarhat?!

Kacsint a násznagynak:
bort a zenekarnak!
Rázendít a rezesbanda,
csakúgy csujjogatnak!

S a gyémántló égen
suhogó nagy fényben
elvonul a varjúlagzi
tűnő feketében.

Elmúlt a nyár,
kár érte, kár.
Sárgul a táj,
kár érte, kár.

Repülni kél
nagyszárnyú szél,
messzire száll
e csúf madár.

A hegy mögül
Felhő röpül –
meg-megered,
már csepereg.

Őszi eső,
fát verdeső –
fázik a táj,
kár érte, kár.

Megkérdeztem az apám, hátha megmondja talán, 
Miből van a vas? Miből van a víz?
Azt felelte az apám: Ezt sem tudod, kiskomám?
Vasból van a vas, vízből van a víz.

Megkérdeztem az anyám, hátha megmondja talán, 
Miből van a só? Miből van a sár?
Azt felelte az anyám: Ezt sem tudod, kiskomám?
Sóból van a só, sárból van a sár.

Most már én is okos vagyok, mindentudó szemem ragyog, 
Apából van az apám, anyából van az anyám
Én meg gyerekből vagyok

1. Virágom, virágom, rubintos virágom
A hírt, hogy kinyílottál én már alig várom.

2. Szerettem, szerettem, bolondul szerettem
Késő most már bánnom mindazt, amit tettem.

3. Szerelmem kertjében oly vigyázva jártam
Mindig úgy szerettem, hogy őt meg ne bántsam.

4. Virágom, virágom, rubintos virágom
Gondok között alszom, nyugtalan az álmom.

visz a víz visz az ár
visz a por visz a sár
jön a tél jön a hó
jön a rossz jön a jó

jön a hó jön a tél
jön a fagy jön a szél
visz a csend visz a szó
visz a rossz visz a jó

Ez itt egy víziló,
a szája tíz kiló,
a lába száz kiló,
amúgy ezer kiló.

Az ott a nagy feje,
belül az agy helye,
kívül a két füle,
mi lenne nélküle

Kidülled két szeme,
ha nem félsz nézz bele!
Derékban hengeres,
a gyomra most üres.

A szája tátva vár,
fogorvos látta már.
Ha pózol, fekve ül,
ha fáradt, elterül.

Ha úszik, elmerül,
ha morcos, elkerül.
A vízben hempereg,
ha álmos, szendereg.

Porondon járatos,
lavórban állva mos.
Nem játszik zongorán,
csak ül a tomporán.

Nem úszik víz alatt,
gatyája elszakadt.
A hangja izgató,
kazettán kapható.

Mit szól a víziló?
Mindez csak vízió!

A Balatonban 
sok-sok titok van.
Ülnek a vízen, 
legalább tízen 
pöttyös zakóban.

Ülnek csokorban, 
hangjuk de sok van.
Mind mind dalol,
s a tamburmajor
ül egy lavórban.

A hold meg nyugodtan
fürdik a habokban.
A nádas megett,
ágyat vetett
a harcsa titokban.

De itt most szokatlan
béka ricsaj van.
S álom helyett,
ritmust remeg
bajsza az iszapban.

Egy vízórája még
csend volt s békesség.
Most nézem a vizet,
ezernyi sziget,
ezernyi buborék.

És itt jön a viza nép,
vízibiciklin épp.
De a vizáknak telik,
így vizitelik
a békák koncertjét.

Van már sok vendég,
külföldi is még.
A ponty csak bámul,
mert angolnául
tolmácsol a gép.
A hold meg nyugodtan
fürdik a habokban.
Alig hiszem, 
hogy itt a vízen
ennyi titok van.

Vén ladikomban,
úgy elcsodálkoztam.
Néztem nagyot,
mint egy fagyott
hal a szatyorban.

Egy vízórája még
csend volt, békesség.
Most nézem a vizet,
ezernyi sziget,
ezernyi buborék.

Vöröshajú lányok, mint a gondolat
Felröppennek éjjel holdvilág alatt.

Este vizet hoznak, szalmát, tűzifát,
Sürögnek, kacagnak, mint a jó család. 

Kisöprik az udvart, csak úgy bizsereg,
Ki hinné, hogy éjjel hol vannak ezek!

Manci, a nagyobbik füstön lovagol,
Joli most bújik ki az eresz alól.

Vöröshajú lánnyal ne kezdj sohasem!
Fogjátok meg, ott száll, viszi a szívem!

A zenekar végre hangol,
karnagya egy öreg angol.
Azt figyeli vizslaszemmel,
ki késett el két ütemmel.

Int a pálca: Elalusztok,
húzzátok a vonót nyusztok.
Nyusztok helyén nyuszik ülnek,
füleikkel hegedülnek.

Medvedobos húzza orrát,
nem kapott ma dobostortát.
Bőgőzik a bőgőmajom:
vidám dalt is tudna vajon?

A zenekar jó is volna,
de a trombitás a bolha.
Az oroszlánt gyötri éppen:
szólót játszik a fülében.

Zíbor-zábor, 
Ki van a városban?
Szolgalegény. 
Mit hoz, mit hoz?

Gyöngyöt, gyöngyöt
Asszonyának,
Faragott pálcát 
A fiának,

Gyöngykoszorút
A lányának,
Hosszú létrát 
Az apjának.

Zöld erdőben, zöld mezőben sétál egy madár,
Kék a lába, zöld a szárnya, jaj be gyöngyön jár.
Híva engem útitársnak, el is megyek én,
Nincs Erdélyben olyan leány, ki megtartson már.
Jaj, ha elmész, megyek én is.
Hogy ne szánnám galambomat hívségéért is,
Mikor immár halálfia rám nevet mégis.

