
Zizeg a rét, a margarét
s a sárga bakszakáll.
A cincér hosszú bajusza
ma kackiásra áll.
Kikente-fente jó korán,
s pödört rajt akkorát!...
A csősztől látta, aki ma
hajnalban arra járt.

A szitakötő ráköszönt.
A pitypang bólogat.
"No lám csak, mennyi tisztelet
és mennyi hódolat!

Embernek néznek! Úgy bizony!
A bajszom nem kutya!
Csupán egy hajszál híja még,
s mint csőszé, akkora!"

Peckesen lépdel, föl-le jár.
Pálcáját pergeti.
Kacag a rét, s a margarét
a cincért neveti.

Gyepen mentem, gyepen jöttem,
aranygyűrűm elvesztettem.

Hold meglátta, Napnak adta,
csillag az ujjába dugta.

Szaladó nyár kacagása,
Arany ősznek lobogása,
Zengő élet, könnyű, tarka,
Mind belefér egy falatba.

Zöld, akár a föld, a derék,
Sárga, mint az égi kerék,
Ami kincse, mind a tied,
Olyan piros, mint a szíved.

Tegnap láttad, holnap látod,
Minden alma a barátod.
Mire az ég bealkonyul,
Ő is szépen tovább gurul.

Volt egyszer, hol nem
Túl, túl, még azon is túl,
Volt egyszer, hol nem volt,
Tiritarka játék volt
Volt egyszer, hol nem volt,
Csengő-bongó mese volt.

Gömbölyű, fényes ropogós...

Nézd, nézd a nagy, kerek almát,
Nézd és tárd ki a szíved!
Néha édes, néha kicsit keserű,
Néha fonnyadt, néha mégis gyönyörű.

Hát rólad szóljon a dal ma,
Ó, alma, alma, alma!
Rólad szóljon a dal ma,
Ó, alma, alma, alma!

Azt nem tagadta egyik bölcs se
Hogy tánc és bűn egy fa gyümölcse
S bizony az ördög ülteté e fát
Nem is csoda, hogy ily gyümölcsöt ád

refr.:Almát rágtam hajdanán, mert az alma volt a mániám, de egy hajnalon az almám valahová elgurult (2X)

Álmomban nagy király voltam én
Arany trónon ültem, egy országalma volt a tetején

refr.:(2X)

Álmomban hős katona voltam én
és a gránátalmát kibiztosítottam (nyám-nyám-nyám)

refr.:(2X)

Álmomban nagy tudós voltam én
és az almafa alatt megvilágosodtam (hmmmm)

refr.:(2X)

Álmomban szőrös kukac voltam én, és majdnem elájultam, mikor egy protézis csattant a magház tetején

refr.:(4X)

Mi az a nap? mi az a nap?
Nem is nap az tulajdonkép.
Ugyan mi hát?...hát semmi más,
Mint egy nagy szappanbuborék.
Valami óriásfiú
Kifúja reggel Keleten,
S szétpattan este nyúgaton.-
És ez minden nap így megyen.

Nefelejcs volt az anyám.
Én is azzá lettem.
Sárgafejű kankalin
hajladoz mögöttem.

Anyám még a patakban
mosta a ruhát
s ha szomjazott égszín víz
locsolgatta száját.

Én a kertben tikkadok,
Az öntözőt várom
s ha valaki leszakít
talán nem is bánom.

Gyönge fuvallat a tóba zilál,
fények gyöngysora lebben.
Sóhajom, árva madár-pihe, száll
elpihen édes öledben.
Tárt kebelemben reszket a kóc:
érted szenved a Jancsi bohóc.

Szép szemeidtől vérzik az ég,
sok sebe csillagos ösvény.
Egy hajfürtöd nékem elég:
sok sebemet bekötözném.
Hull a fürészpor, sorvad a kóc:
meghal érted a Jancsi bohóc.

Tálad a rózsa, tükröd a Hold,
ajkadon alkonyok égnek,
Víg kedvem sürü búba hajolt,
téged kérlel az ének.
Hogyha kigyullad a szívem a kóc,
nem lesz többet a Jancsi bohóc.

Monoton
üget a süppedő homokon
a sivatag lova,
a tétova teve
tova.
Hátán rezegve
mozog a
rozoga
kúp
alakú púp.
A helyzete nem szerencsés.
Apró szemcsés
homokkal telve
a füle, a nyelve.
Sóvár szeme kutat
kutat.
Még öt-hat nap
kullog, baktat.
Az itató tava távol,
s oly rettentő messze még az oázis.
Erre utal az alábbi fohász is:
- Tevék ura!

Te tevél tevévé engem eleve,
Teveled nem ér fel tevefej tétova veleje.
Te terved veté a tevevedelő tavat tavaly távol,
de tévednél, vélvén,
vén híved neved feledve
elvetemedve vádol.
Nem! Vidd te tevelelkem hovatovább tova,
mivel levet-mert vederbe
feltekerve-nem vedelve
lett betelve
a te tevéd szenvedelme.
Te nevedbe legyen eme
neveletlen tevetetem
eltemetve!
S evezzevel ava teve
levelkévét kivilevelhevelteve.

,

Úszik a vízben a ponty meg a harcsa
Alszik a nádon sok katica
Loccsan a tóban a nagy hasú garda
Éhesen ugrik fürge csuka
Halk szavú csónakot ringat a hullám
Benne pihennek a vén evezők
Kis kacsa alszik a nagy kacsa hátán
Sorra kinyílnak tarka mezők, a tarka mezők

Béka kuruttyol a nád sűrűjében
Nyújtja a hattyú a karcsú nyakát
Szárnyal a gólya a harmatos égen
Gyík heverészik a parti mohán
Csillan a fénye a hajnali napnak
Kis hidat épít a büszke tavon
Illata árad a cifra tavasznak
Csendesen ébred a szép Balaton, a szép Balaton

Gyöngy az idő, vándoroljunk,
nincs szekerünk, bandukoljunk,
lassu folyó ága mellett
járjuk a halk fűzfa-berket.

Este a láb gyönge, fáradt,
lombok alatt nézünk ágyat.
Szöcske-bokán jő az álom,
száll a világ lepke-szárnyon.

Begyújtottam kemencémet,
libegjen-lobogjon!
Száraz fája, venyigéje
ripegjen-ropogjon!

Ha leégett, megkérem a
pemetet, pemetet,
söpörje ki belőle a
szemetet, szemetet.

Segítségül jön a lapát;
beveti, beveti.
Kenyeremet a kemence
megsüti, megsüti.

Hogyha megsül ropogósra,
pirosra, pirosra,
megszegheti Jancsi, Julcsa,
Piroska, Boriska.

Betemetett a nagy hó
erdőt, mezőt, rétet.
Minden, mint a nagyanyó
haja, hófehér lett.

Minden, mint a nagyapó
bajsza, hófehér lett,
csak a fekete rigó
maradt feketének.

Bogyó és Babóca
Két jó barát kalandja
Mindig csak előre
Erdőre mezőre
Bogyó és Babóca
Ha kisüt a napocska
Szaladnak nevetve
Dombokra hegyekre
Bogyó a Csigafiú hátán hordja házát
Babóca a Katicalány hétpettyes kabátját
Együtt mennek mendegélnek hegyen, réten, völgyön,
Előttük a nagyvilág kalandokká nőjön


Bogyó és Babóca
Két jó barát kalandja
Mindig csak előre
Erdőre mezőre
Bogyó a Csigafiú hátán hordja házát
Babóca a Katicalány hétpettyes kabátját
Ha megcsillan a napsugár, harmatcseppre kelnek,
Este bársony holdfénynél páfrányágyat vetnek
Bogyó és Babóca
Két jó barát kalandja
Mindig csak előre
Erdőre mezőre

Bogyó és Babóca
Két jó barát kalandja

Parazsat süssön
kemence,
cipót, puhára,
kerekre,
lángost laposra,
veresre,
jól süss, kedves
kemence.

Piruljon benned
réteske,
fonott kalácsunk
fényesre,
huszár, pojáca,
mézeske,
jól süss, kedves
kemence.

Duna mellett kopár fa,
rászállott a madárka,
rászállott a madárka,
vízre-hajló ágára.

Kettőnket, te madárka,
csak elbír a kopár fa,
ráülünk az ágára,
fütyülünk a világra.

Erdőre ment a szúnyog
hegedűje véle.
Elég lesz egy hegedűs
éjjeli zenére?

Hát a flótás hol maradt?
- Minek ide flóta?
Megterem a hegedűn
a leglágyabb nóta.

"Zirim, zirim, zim, zim, zim"
sír az "é" húr szépen.
Nem hallottak ilyen dalt
ezen a vidéken.

A kis virág hallgatja.
Neki szól a nóta.
Örömében elpirul,
olyan, mint a rózsa.

Kinyitja az ablakát.
Fehér kendőt lenget.
Míg a boldog szúnyog úr
lágy húrokat penget.

Elment a madárka,
üres a kalitka,
mind azt fújdogálja,
visszajő tavaszra.

Ha tavaszra nem jő,
búzapirulásra,
de ha akkor sem jő,
tudom, sohasem jő.

Este van, este van,
édesapa fáradt -
aranyhajú lányom,
te bonts nekem ágyat.

Szelíden te simítsd
puhára a vánkost,
ágyam szélire is
te ülj ide mármost.

Homlokomon a bú
nagyon elborongott,
kicsi száddal róla
leheld el a gondot.

Virágfejecskédet
hajtsd szívem fölébe,
nevess éjszakára
csillagot beléje.

Mesélj is majd egyet
szegény apukádnak,
úgy, mintha mesélnél
a hajasbabádnak:

"Volt egy szegény ember
nagy Meseországban,
nem volt mása, csak egy
aranyhajú lánya..."

Ha nagy leszek megpróbálok annyi fagyit enni
amennyit a tölcsérembe bele lehet tenni
egy gombócot veszek hétfőn finom édes meggyet
kettő gömböt kedden eszek barackot és epret
három gömböt eszem szerdán gyümölcsöt és szilvát
négy gombócot csütörtökön citrom málna nincs más
öt gombóc lesz péntek reggel négy puncs és egy kávé
hat gombóc jut szombat délre hat nagy csokoládé
hét gombóc jut vasárnapra óriási adag
hogyha ennyi fagyit eszel fájni fog a nyakad
nem a nyakad, mi fog fájni? ... hasad (persze)

Ha nagy leszek megpróbálok annyi fagyit enni
amennyit a tölcsérembe bele lehet tenni
egy gombócot veszek hétfőn finom édes meggyet
kettő gömböt kedden eszek barackot és epret
három gömböt eszem szerdán gyümölcsöt és szilvát
négy gombócot csütörtökön citrom málna nincs más
öt gombóc lesz péntek reggel négy puncs és egy kávé
hat gombóc jut szombat délre hat nagy csokoládé
hét gombóc jut vasárnapra óriási adag
hogyha ennyi fagyit eszel fájni fog a hajad
nem a hajad, mi fog fájni? ... hasad (persze)

Ha nagy leszek megpróbálok annyi fagyit enni
amennyit a tölcsérembe bele lehet tenni
Ha nagy leszek megpróbálok annyi fagyit enni
amennyit a tölcsérembe bele lehet tenni

Hogyha ennyi fagyit eszem fájni fog az agyam
ja nem, a hasam

Ki üvölt, mi üvölt?
Farkas.
Ne üvölts, ne üvölts,
hallgass!
De bizony üvöltök:
ó - hó!
Szemembe ment a
porhó.
Bendőmben nincsen
semmi,
jó volna valamit
enni.
Üvöltök velőt-
rázón,
üvöltök, mert én
fázom.
Üvölts hát, üvölts, ne
hallgass,
fázó, éhező
farkas!

Megy a zsák, zsákban rák
Rákosra
Dolmányát ott festik
pirosra.

Nagy fazékban, gőzben
zöldségen
vörös dolmányt árul
kevélyen.

Levendula és aloé, bazsalikom, zsálya,
mind bekerül a nagymami fűszerbatyujába!
Borsmenta az epebajra, gyermekláncfű, tárkony,
kakukkfű és körömvirág a csípés ne fájjon!

Kamilla meg macskaméz, sőt hecsedli- ha fáznál - ,
majoranna, petrezselyem -mindig kell a háznál.
Aranyvessző, babérlevél, rozmaring és bodza,
méhevirág, borókalé -ne gondoljál rosszra!

Kasvirág - a bíborszínű- borsikafű, kömény,
koriánder, rebarbara - csak ne legyen tömény!
Nadragulya, szamosmüge, turbolya és lestyán,
szurokfű, szalmagyopár, a sáfrány se hátrány.

Áfonya a vadhúsokhoz, angelika ánizs,
királyfű a köhögésre, gyömbér, kapor, mácisz.
Fehér üröm örömödhöz, fagyöngy, fahéj, komló,
kurkuma, ha fáj a pocid, izsópfű meg zsúrló.

Ennyiféle zöldfűszertől már senki sem ásít,
egy dolog kell még a végén: napozáshoz pázsit!

Kukurikúúú!!!

Miáu... miáu... (Cin-cin)
Miáu... miáú...stb.
Kukurikúúú!!!

Kar:
Kot-kot-kot-kot-kot-kodács!
Kot-kot-kot-kot-kot-kodács!
Kot-kot-kot-kot-kot-kodács!
Kot-kot-kot-kot-kot-kodács!
Kot-kot-kot-kot...
Röff-röff!
Háp-háp!
Beee!

Múúúú!!!

Miáu... Miáu...(Cin-cin)
Miáú...miáú...stb.
Mrrrr..fffff...vau-vau!

(Mindenki a magáét fújja.)

Vége:

Hej,Vargáné káposzát főz!
Kontja alá ütött a gőz.
Hányja-veti fakalánját.
Kinek adja Zsuzsa lányát?

Nem adja azt más egyébnek
Gara István őkelmének
Még akkor neki ígérte 
Mikor bölcsőbe rengette

Nem ettem én ma egyebet
Csak egy köcsög aludt tejet
Azt is csak úgy kalán nélkül
Megélek én a lány nélkül

Itt a farsang, áll a bál,
keringőzik a kanál,
Csárdást jár a habverő,
bokázik a máktörő.

Dirreg, durrog a mozsár,
táncosra vár a kosár,
A kávészem int neki,
míg az őrlő pergeti.

Heje-huja vigalom!
habos fánk a jutalom.
Mákos patkó, babkávé,
értük van a parádé.

Mint a felhő, ha esni kezd,
mint a napfény, ha sütni kezd,
mint a virág, ha nyílni kezd,
mint újszülött, ha sírni kezd.
Mint szivárvány eső után,
mint hableány vihar után,
mint sűrű köd éjjel után,
mint a fiú leány után.
Mint a fiú a leány után,
úgy jöttem én apám után.
Ahogy jövő a régmúlt után,
úgy jöttem én, jöttem én.

Úgy jöttem én e világra,
úgy lettem e testbe zárva,
úgy láttam meg a kék eget,
úgy szerettem a szépeket.
Úgy nőttem én szeretetben,
úgy hittem én hitetlenben,
úgy lettem én kikergetve,
úgy mentem én idegenbe.
Úgy mentem én az idegenbe,
úgy mentem én messzi földre.
Úgy mentem én, én a világba,
úgy mentem én, mentem én.

Mint a vándor, ha inni kér,
mint a remény, ha útra kél,
mint az idő, hogyha megáll,
mint sasmadár, hogyha leszáll.
Mint az öröm a bú helyén,
mint a világ semmi egén,
úgy jöttem én hazafelé,
úgy álltam én sorsom elé,
úgy álltam én a sorsom elé,
álltam saját magam elé.
Úgy jöttem én, én hazafelé,
úgy jöttem én, jöttem én.

Kapar a szél, kotorász,
kormot szór a hóra.
Hagyd a kéményt, mit csinálsz ?
mi kéne, ha volna?

A padlásról szalonna,
a pincéből jó bor.
Mind megette, megitta
múlt héten a sógor.

Jászol felett fényes csillagok,
Háromkirály hóban toporog,
Most született a Megváltó,
Megszületett a Megváltó.

Karácsonyi béke terül szét,
A gyertya lángja adja melegét,
Az utcákra ráborul a hó,
Hófehér, puha takaró.

Fenyőág és narancs illata,
Kedves karácsony éjszaka;
A szívünkben örökké élj,
A lelkünkben mindörökké élj!

Különös álmom volt, egy völgyben jártam én.
Gyönyörű tájékon, édes-bús földtekén.
Ahol a forró szél súg egy vad históriát,
Ahol egy kiszebra bejárja Zambéziát.

Ahol a sziklák közt hőség feszít,
Szomjas és kopár a sík,
Ott Khumba már lábával földet hasít,
Oly fürge ő, mint a gyík.

A pata ritmust ver, a csapat űz, fuss el!
Sohase kételkedj, higgy magadban, győznöd kell!
Van aki otromba, van aki gúnyolna,
Fejedet emeld fel, nem dughatod homokba!

A pata ritmust ver, a csapat így zúg fel.
Örömük dallama hűs szavanna szárnyra kel.
Fekete csík csak dísz! Ne feledd, fő, hogy bízz!
Kivirul minden, és árad majd a víz, a víz...

Idegen zord tájon hová visz téged az út?
Közel a felhő, mely esőt hoz, nemcsak borút.
Kicsinek, nagynak is egyformán dúdol a szél.
Lehet-e szebb, mintha hozzá a szíved zenél?

Forró a helyzet, hát indulj tovább!
Bátorság kell, semmi más!
Így lesz a szárazföld zölden csodás,
A csorda is követ majd, ha lát.

A pata ritmust ver, a csapat űz, fuss el!
Sohase kételkedj, higgy magadban, győznöd kell!
Zuhatag szirtfoka, szeretet őshona,
Kivirul, csillog a napfürdette Afrika.

A pata ritmust ver, a csapat így zúg fel,
Örömük dallama hűs szavanna szárnyra kel.
Fekete csík csak dísz, ne feledd, mindig bízz!
Üde lesz minden, és árad már a víz, a víz...

Legyek Ura, kérlek,
füled ne takard el,
Húsz éves ma éppen
Zolee és a Kartel!

A zene piacán is szemtelen a döglégy,
Zana-bona száll, és lepetéz a környék.
Dögösek a hangok, dögösek a nóták,
poénok is ülnek, kicsik és a durvák.

Légypiszoknyi létezésem úgy indult el pár hete,
Családom megcsodált: Micsoda csoda egy szép pete!
De a sors mostoha, hamar lettem árva:
Jóanyám otthagyott, egy sajttálba zárva.
Magamból kikelve kirepültem végre,
Lábamat rányomtam süteményre, krémre.
Nem kapott el soha légypapír vagy csapda,
Szemem összetett volt, semmi be nem csapta.
Ám a lelkem, sajnos, nem volt ilyen komplex.
Azt hittem, az élet párosan majd jobb lesz.

A zene piacán is szemtelen a döglégy,
Zana-bona száll, és lepetéz a környék.
Dögösek a hangok, dögösek a nóták,
poénok is ülnek, kicsik és a durvák.

Egy langy őszi napon dögös barátnőre leltem.
Szárnyam alá vettem, s éltünk tovább ketten.
Szép volt minden, amíg... rá nem beszélt arra,
Nézzem meg, hogy mit rejt a kamra.
Hús feküdt egy tálban, akácmézzel pácolt.
Rögtön rárepültem... de már látom, kár volt.
Ottragadtam benne, s párom nem segélt meg.
Inkább énrám kente rögtön az egészet.
Mennyi baj van veled! - támadt nekem dúltan.
Azzal úgy otthagyott, zizzenni se tudtam.

A zene piacán is szemtelen a döglégy,
Zana-bona száll, és lepetéz a környék.
Dögösek a hangok, dögösek a nóták,
poénok is ülnek, kicsik és a durvák.

Dühében beárult, azaz be is köpött,
(Mint a lángolt kolbászt, a kamrapolc fölött).
Veszett zümmögéssel odacsalt egy embert,
Akit a látványom szemlátomást hergelt.
Tudtam, hogy helyzetem több mint csapnivaló.
Érkezett már felém a bakó.
Kezében egy újság, ezzel ütött engem.
A lesújtó hírtől lapos lettem menten. 
Hallom a hangját: "Azt kívánom, dög légy!"
Érzem, fog az átka... Búcsúzom...: "A döglégy".

A zene piacán is szemtelen a döglégy,
Zana-bona száll, és lepetéz a környék.
Dögösek a hangok, dögösek a nóták,
poénok is ülnek, kicsik és a durvák.

UI: Ami pedig álnok páromat illeti, 
Kövesse sorsomat, azt kívánom neki. 
Fogyjon el mielőbb élete kanóca! 
(Remélem, hallottad, légyölő galóca...)

Férjhez ment a
cincér lánya,
hőscincérnek
lett a párja...
Cimba-cimba-cimbalom,
tart a lagzi, vigalom!

A násznépnek
jó a kedve,
vigad, táncol
önfeledve...
Cimba-cimba-cimbalom,
van muzsika, vigalom!
Két kabóca
meg a párja
bokázva a
csárdást járja... Ihaj, csuhaj, diridom!
Ez aztán a vigalom!

Négy szúnyogpár
lép a körbe:
keringőt lejt
körbe-körbe...
Cimba-cimba-cimbalom!
Perdülj, fordulj, angyalom!

Szól a tüzes
tropotyánka-
százlábú megy
most a táncba...
A százlábú, diridom,
cimba-cimba-cimbalom!

Szólóban jár
tropotyánkát,
fürgén szedi
a száz lábát...
Cimba-cimba-cimbalom,
szólót táncol, diridom!

Ha elfárad
ötven lába,
a többivel
tovább járja...
Ihaj, csuhaj, diridom!
Ez aztán a vigalom!

Ez a kislány jaj, de szép!
Ha egyet lép, hozzám lép.
Ha kettőt lép, tillárom!
A karomat kitárom.

Hogyha hármat lépeget,
mondok neki szépeket:
tipi-topi, kislányom,
jer ölembe, virágom!

Egy tehén szerelmes lett a szép bikába,
minden vad bikának legvadabbikába.
Vonzalmát megírta egy marhalevélben
nagyjából eképpen:
-Hatalmas Barom!
Bocsássa meg, hogy pár sorommal zavarom.
Tudom, mily elfoglalt, milyen megbecsült Ön,
mégis tollat ragadott csülköm,
hogy amit a marhanyelv elbőgni restell,
így adjam tudtára, Mester!
Ön, ismervén jól a tehénszív rejtelmét,
tudja, hogy nem minden a napi tejtermék.
Amíg szorgalmasan duzzasztom tőgyemet,
gondolatom egyre Ön körül őgyeleg.
Muú! Minden bikák közt legelőkelőbb!
Midőn megláttam a legelő előtt,
elpirultam, elsápadtam,
vágy reszketett felsálamban,
s úgy éreztem, hogy kéj oson
keresztül a rostélyoson.
Muú, hogy forrt a vér szívembe
hogy tódult a bélszínembe!
Az a perc, mit velem Ön tölthet maholnap,
megrázza majd egész pörköltnekvalómat.
Ám míg Önről ábrándozom kérődzve,
vad féltés öl a szívemig férkőzve,
és átjárja ó mind a kín,
velőscsontom, mócsingjaim.
Már bánom e merész vágyat,
hisz Ön büszke tenyészállat,
csupa gőg,
mely után az egész tehéncsorda bőg.
De ne féljen Bikaságod!
Ha nem szeret, félreállok.
Nem fog látni levert búsnak,
mert beállok leveshúsnak.
Ám ha mégis kegyes szívvel veszi
ezt a levelet,
s megszánja az Önért égő tehenet,
válaszoljon hamar rája.
Üdvözli Önt a marhája.

Ím a levél. Ráírva a kelte.
Az úton a posta előtt le is pecsételte.
De a postáskisasszony nem vette fel...

Nincs semmi gondom,reggel van az idő napos
Mindenki tudja, hogy én vagyok a szülinapos
Remek a hangulatom –tom –tom –torotom-tom
Ma van a szülinapom –pom-pom-porpom-pom
Remek a hangulatom –tom –tom –torotom-tom
Ma van a szülinapom -pom-pom-porpom-pom
Az idő rohan, velem is egy év elszaladt
Ezért most látszik egy szarkaláb a szemem alatt
Remek a hangulatom –tom –tom –tom –torotom-tom
Ma van a szülinapom –pom-pom-pom-porpom-pom
Remek a hangulatom –tom –tom –tom –torotom-tom
Ma van a szülinapom -pom-pom-pom-porpom-pom
Fordítva élek, és nem leszek már agilisabb
Ki tudja miért annál inkább szenilisebb
Remek a hangulatom –tom –tom –tom –torotom-tom
Ma van a szülinapom -pom-pom-pom-porpom-pom
Remek a hangulatom –tom –tom –tom –torotom-tom
Ma van a szülinapom pom-pom-pom-porpom-pom
Hol a torta?
Egy idő óta folyton elhagyom a szemüveget
nanana
És nem tudom a szövegemet
Remek a hangulatom –tom –tom –tom –torotom-tom
Ma van a szülinapom -pom-pom-pom-porpom-pom
Remek a hangulatom –tom –tom –tom –torotom-tom
Ma van a szülinapom -pom-pom-pom-porpom-pom
Mostantól fáj már a derekam, és hull a hajam
Hangosan sikíts, ha azt akarod, hogy meg halljam!
Remek a hangulatom –tom –tom –tom –torotom-tom
Ma van a szülinapom-pom-pom-pom-porpom-pom 
Remek a hangulatom –tom –tom –tom –torotom-tom
Negyedik szülinapom pom-pom-pom-porpom-pom
Remek a hangulatom –tom –tom –tom –torotom-tom
Ötödik szülinapom –pom-pom-pom-porpom-pom
Remek a hangulatom –tom –tom –tom –torotom-tom
Hatodik szülinapom –pom-pom-pom-porpom-pom
Remek a hangulatom –tom –tom –tom –torotom-tom
Hetedik szülinapom –pom-pom-pom-porpom-pom
Remek a hangulatom –tom –tom –tom –torotom-tom
Századik szülinapom –pom-pom-pom-porpom-pom

Egyszer volt, hol nem volt,
volt egyszer egy kiskukac, Maxi.
Jól ismertem én, fenn lakott az almafán.
Azt beszélik felénk,
volt neki egy szerelme, a Manci,
csak hát, az a pillangó elrepült egy szél után.

Láttam, ahogy a fán bánatosan üldögél Maxi,
a tekintete váratlanul megakadt a cipőmön.
És mivel a cipőfűzőm
nádszál vékony volt, mint Manci,
egy pillanattal később
már ott csücsült a lábtörlőn.

Könyörögve kérte, hadd lakjon a cipőmben Maxi,
hogy szerenádot adjon az első közös éjszakán.
Megengedtem neki, végülis már messze jár Manci,
s így dalolt a Maxi, mintha ma is hallanám.

Én édes drága Dulcineám,
éljünk együtt az almafán!
És mivel nem látott az orránál tovább,
ezért Maxikukac és a cipőfűzőm ma egy pár.

Én édes drága Dulcineám,
éljünk együtt az almafán!
Úgy várom már!
De nem látott az orránál tovább,
ezért Maxikukac és a cipőfűzőm ma egy pár.
Tánc...

Én édes drága Dulcineám,
éljünk együtt az almafán!
És mivel nem látott az orránál tovább,
ezért Maxikukac és a cipőfűzőm ma egy pár.

Én édes drága Dulcineám,
éljünk együtt az almafán!
Úgy várom már!
S mivel nem látott az orránál tovább,
ezért Maxikukac és a cipőfűzőm ma egy pár.
Ezért Maxikukac és a cipőfűzőm ma egy pár.
Ó igen,
Maxikukac és a cipőfűzőm ma egy pár.

De Maxikukac és a cipőfűzőm ma egy pár!
Úgy szeretnék én lenni a Maxikukac!

Nem kell ide hímzés matyó,
én vagyok az alsógatyó.
Engem húzz fel elsőnek,
melegítlek belsőleg.

Utána én jövök zokni,
lábfejeden kell megszokni,
Ne törje fel bőrödet,
Rám húzzad a cipődet,

Refr: ://Mennyi nemes uraság,
mennyi selymes puhaság,
Zokni, rékli, pendely, kabát,
Mennyi meleg szívű barát.

Nadrág vagyok hosszú szárral,
ne pacsmagolj össze sárral,
ha megtépnek elszakadok,
a világból kirohanok.

szoknyácskádban penderülj,
ha elszédülsz lecsücsülj,
alsószoknya neve pendely, 
Skóciában ilyen nem kell.

Refr.

Most én jövök szól az ing,
alattad egy pocak ring,
összegyűrted, nagyon jó,
úthengernek vasaló.

Lányok inkább blúzt vegyetek,
lecsót közben ne egyetek.
Néztek aztán lógó orral, 
kijön ecetes ollóval.

Refr.

Ha a hideg nagyon uncsi,
jegyezd meg a nevem pulcsi,
mégis a a legjobb barát,
fagyban a télikabát.

Torkodra is vigyázzál,
átölelem én a sál,
hajhagymádat melegen
sapka őrzi gyermekem.

Refr.

Kifordítom befordítom, mégis bunda a bunda.
Aki pedig esztelen, járkálgasson meztelen.

Refr.

- "Egyszer volt, hol nem volt" -

- Volt egyszer egy mesebolt,
abban minden mese volt.
Fiókjában törpék ültek,
vízilányok hegedültek.

Öreganyók szőttek-fontak,
apró manók táncba fogtak.
Kaszás pók varrt az ablakban,
lidérc ugrált az udvarban.

A lámpában ecet égett.
Az egylábú kettőt lépett.
Cégére egy tündér volt.-
Ilyen volt a mesebolt.

- "Itt a vége, fuss el véle!" -

Anyám táncba mehetnék
Minden leány ott van
"Kicsiny vagy még leányom
Jobb neked a zúgban."

Anyám, játszani mennék,
Nagyleány sereggel,
"Nem, hol sok a nagyleány
Kicsi ottan nem kell."

Anyám fonóba mennék,
Tudok én már fonni,
"Nem, nem, estve kisleány
El szokott aludni."

Óh, istenem, mit tegyek,
Miért vagyok kislány?
Hisz amit nagyok tudnak
Én is megtanulnám.

A mini pici, a max az nagy.
Te is lehetsz éppen piciben nagy.
Szíved még kicsi, de óriás lehetsz, ha a kicsi szívvel nagyon szeretsz.
Tőlem lehetsz pufi vagy éppen dagi.
Unalmas az élet ha sehol egy bibi (bibi).
De ha megunod már is könnyebb lehetsz.
Van is rá egy recept: ha sokat nevetsz.

Refr.
Kicsi vagy de nagyot kapsz.
Mesemondó Minimax.
Kicsi vagy de nagyot kapsz.
Neked szól a Minimax.

-Ez a gyerek nem szól.
-De mosolya nagy.
-És aprócska a feje.
-De tudása nagy.
-Hiányzik a foga.
-De jól harap.
-Bámulja a tévét.
-Most élményt kap.

Tőlem lehetsz mórcos vagy éppen nyafi.
Dúzzog a csacsi és nem kell pacsi.
Velem egy méregzsák nem nyit vitát.
Azonnal hívom a csiki-banditát.Csiki, csiki, csiki,csiki.

Refr. 2x

Kicsi vagy de nagyot kapsz.(nagyot kapsz)
Mesemondó Minimax.(Minimax)
Kicsi vagy de nagyot kapsz.(nagyot kapsz)
Neked szól a Minimax.(Minimaaaaaaaaaax)

MINIMAX!

Nád a házam teteje,teteje
Rászállott a cinege,cinege
De hess le róla cinege,cinege
Leszakad a teteje

Ha lesz szakad, mi lesz vélem?
Sárga lábú cinege,cinege
De hess le róla cinege, cinege
Leszakad a teteje,teteje.

Árnyak sora ül a réten.
Nyáj zsong be a falu végen.
Zúg-dong sürü raj a fákon.
Békák dala kel az árkon.
Bim-bam! torony üregében
érc-hang pihen el az éjben.

Csillag süt a szeder-ágra.
Lassan jön a pásztor álma.
Rezgő-fű a feje alja.
Nyár-éj ege betakarja.

Alva jár az Orbán,
tornyot visz az orrán,
trombitások ülnek benne
három szekér polyván,
hú! trombitások
három szekér polyván.

Fújják egyre többen,
polyva szerteröppen,
rémes álmot lát az Orbán
polyva-fellegekben,
hú! rémes álmot
polyva-fellegekben.

Hol már annyi tavasz bújt ki a földből, és
Csendesen lehull a tarka ősz,
Hol a vén esztendők sorra megállnak
S mind egy -egy fa tövében időz.

Hol emlékeklben bogarász reggel a szél,
Nem rág ott feledés buta férge,
Fénylő levelek közt ezer mese ül, és
A mesének soha sincs vége.

Örök almáskert
Csuda álmot rejt,
Az idő elapad
Fura lombja alatt.

Örök almáskert,
Titokország, mert
Idebent gyökerez
Ami volt, s ami lesz.

Örök almáskert!
Csak egy apró jelt?
Susogd el minekünk,
Hol, amit keresünk,
Hogy a vágyott csodát,
Azt az isteni fát
Végre megpillantsa szemünk!

Mint elátkozott királyfi
Túl az Óperencián,
Él magában falujában
Pató Pál úr mogorván.
Be más lenne itt az élet,
Ha egy ifjú feleség...
Közbevágott Pató Pál úr:
"Ej, ráérünk arra még!"

Roskadófélben van a ház,
Hámlik le a vakolat,
S a szél egy darab födéllel
Már tudj' isten hol szalad;
Javítsuk ki, mert maholnap
Pallásról néz be az ég...
Közbevágott Pató Pál úr:
"Ej, ráérünk arra még!"

Puszta a kert, ehelyett a
Szántóföld szépen virít,
Termi bőven a pipacsnak
Mindenféle nemeit.
Mit henyél az a sok béres?
Mit henyélnek az ekék?...
Közbevágott Pató Pál úr:
"Ej, ráérünk arra még!"

Hát a mente, hát a nadrág,
Ugy megritkult, olyan ó,
Hogy szunyoghálónak is már
Csak szükségből volna jó;
Híni kell csak a szabót, a
Posztó meg van véve rég...
Közbevágott Pató Pál úr:
"Ej, ráérünk arra még!"

Életét így tengi által;
Bár apái nékie
Mindent oly bőven hagyának,
Soha sincsen semmije.
De ez nem az ő hibája;
Ő magyarnak születék,
S hazájában ősi jelszó:
"Ej, ráérünk arra még!"

Egyet mondok - ugrik a béka
Kettőt mondok - röppen a héja
Hármat mondok - lépdel a kócsag
Négyet mondok - indul a csónak
Ötöt mondok - úszik a hínár
Hatot mondok - gágog a gúnár
Hetet mondok - szállnak a gémek
Nyolcat szólok - készül a fészek
Kilenc óra - álmos a gólya
Tíz kis csillag néz le a tóra

Kopog a dió.
Rúgja a rigó.
Örül a néne.
Szedi szegényke.

Leül a fűre.
Fölnéz a fára.
Eszeget csendben
rigó szavára.

Szunnyad a
rózsafa,
rózsafának ága...
Tél elől
bújtattuk
meleg földi ágyba.

Ráborul
könnyedén
hantolt takarója-
s békésen
alszik most,
álmodik a rózsa.

Bezzeg az
almafa,
almafának ága
százszor is
felrezzen,
nyugtalan az álma.

Csöpp rügyet
dédelget
minden pici gallya-
s hópehely
egy sincsen,
ami betakarja.

Hol van a
jó meleg,
puha pihepólya?
Hol van a
rügybölcsők
csipkés takarója?

Ne búsulj,
almafa,
almafának ága,
duzzadó
rügyeid
langy szellő dajkálja.

Altatót
dúdolgat,
s neked szól e nóta-
szunnyadj el,
almafa,
s álmodj, mint a rózsa!

Mondok neked valamit, most ide figyelj Sára,
kukkants bele a Nagymami fűszerbatyujába!
Hozzál onnan petrezselymet, zöldkaprot, meg kálmost,
hadd tegyem be a levesbe frissen, zölden már most!
Hozzál onnan petrezselymet, zöldkaprot, meg kálmost,
hadd tegyem be a levesbe frissen, zölden izibe!

Mondok neked valamit, most ide figyelj, Sára,
kukkants bele a Nagymami gyümölcskosarába!
Hozzál onnan dinnyét, körtét, desszertnek meg málnát,
szilvát, banánt, aszalt szőlőt, egrest, édes almát!
Hozzál onnan dinnyét, körtét, desszertnek meg málnát,
szilvát, banánt, aszalt szőlőt, egrest, almát izibe!

Mondok neked valamit, most ide figyelj, Sára,
kukkants bele a Nagymami virágkosarába!
Hozzál onnan törökszegfűt, nőszirmot és páfrányt,
petúniát, liliomot, rezgőkéhez rózsát!
Hozzál onnan törökszegfűt, nőszirmot és páfrányt,
petúniát, liliomot, fréziát is izibe!

Fogtam három
pitypalattyot,
találtam két
fityfirittyet,
kaptam egy szép
kutykuruttyot.

Pitty!- elszálltak
a palattyok,-
fitty!-elvesztek
a firittyek,-
kutty!- megdöglött
a kurutty is.

Sárgarépa,
karfiol,
petrezselyem,
vadkapor,
zeller, hagyma,
kolompér,
mégis üres a kondér.

Petrezselyem,
kolompér-
mindig üres a kondér!

Vadsóska közt
vadtorma,
tizenkilenc
vackorfa,
huszadik meg
fügetermő,
delet kondít így a bendő.

Vackortermő,
fügetermő -
mindig delet kong a bendő!
Ha a Duna
megáradna,
mind elvinné
kertünket,
vízi harang,
búvárharang
harangozna bennünket.

Harang, harang,
búvárharang,
harangozz el bennünket!

Szeptember

Tele a hombár,
Tele a raktár,
Tele a kaptár,
Tele a csűr.

Rászáll a nyár a
Legelső sárga
Levélre s elrepül.

Víg volt

Víg volt
míg volt
néki kedve,
mostan
el van
keseredve,
se meggy,
sem egy
szem cseresznye,
mibe
bele-
csipegetne...
Majd fölvidul a rigó
ha megérik a dió.

Az este már sötétlila,
csellózik a bölömbika,
szól a cédrus
fa-nyelve-
hajtsd a fejed
ölembe.

Rőt a liget, kék a lanka,
furulyál a búbos banka,
száll a lile
libegve-
hajtsd a fejed
szívemre.

A domb makk-barnára hízik,
harmónikázik a bíbic,
brácsázik a
szalonka-
hajtsd a fejed
karomba.

Apa, anya, és három gyerek..
(Rád várnak a szuperkukák!)
Korog a gyomruk, de kedvük remek.
Folyton az utcán álldogálnak,
éhesek és csak rád várnak!

Nem olvadnak el a napon,
nem fagynak meg minusz húszon,
Össze-vissza nem esznek,
ha adsz nekik enni, telelesznek.

Mümimama műanyagot kér!
Hamipapa papírokkal él!
Butellácska fehér üveget akar!
Palacka pedig színes üvegre hajt!
Alubaba sír a fémért!
Egy mindenkiért, mindenki egyért!

Nem sportolnak, csak egyre híznak.
Fogyókúrában nem bíznak!
Sokat tesznek a tisztább földért!
Tisztán esznek egy szebb jövőért!

Nem tudom mi történt,
ez egy kész csoda.
Palkó megmosta fülét,
Csillog a fogsora.

Nem hallom a hisztit,
Mindent elpakolt.
Lehet,hogy titokban,
Mindig ilyen volt.

Ref.:Hóban fagyban,táncol a télapó,
Ő,jól tudja,hogy minden gyerek jó.
Nagy szij,s puttony,jó kedve kerek,
Ő az,ki tugya,hogy nincsen rosz gyerek.

A virslit mind megette,
Közben,Mázli is jól lakott.
A füvet is megnyirta,
ez mondjuk nyáron volt.

Megirta a leckét,
Cipőjén nincsen folt.
És az anyu látta,hogy
korán az ágyban volt.

Ref.:Hóban fagyban...

Karácsony éjjel,
pihen a télapó
Hiszen ő jól tudja,
Már minden gyerek jó.

Palika is durmog,
álmában angyal száll.
Minden ember,a földön
Kis Jézusra váár.

Ref.:Hóban fagyban,táncol a télapó,(nananananana)
Ő jól tudja,hogy minden gyerek jó.(nananananana)
Nagy szij,s puttony,jó kedve kerek,(nananananana)
Ő az,ki tudja,hogy nincsen rosz gyerek.(nananananana)..2x.

Napfény volt a ringatója,
eső volt a dúdolója.

Nevelője szegény ember,
mégis erős, mint a tenger.

Csak erősebb, hogyha vágják,
tovább él, ha lekaszálják.

Akkor is, ha kézzel vágják,
akkor is, ha fogak rágják.

De hát tudja minden gyerek:
miből sütik a kenyeret...

Tihany, Tihany, híres Tihany Balatonnak gyöngyszeme
Tavaiban tükröződik sok zöldellő erdeje
Belső tónál csikó nyargal, szürke marha eszeget
Horgászok a tó vizéből kifogják a keszeget

Tihany, Tihany, híres Tihany Balatonnak gyöngyszeme
Tavaiban tükröződik sok zöldellő erdeje
Érintetlen nádas susog a bozsai-öbölben
Tavirózsa ring a vízen, vidra les a farönkben

Tihany, Tihany, híres Tihany Balatonnak gyöngyszeme
Tavaiban tükröződik sok zöldellő erdeje
Bencés templom magasodik fenn a nagy hegy tetején
Tornya körül gólya repül kora tavasz idején

Tihany, Tihany, híres Tihany Balatonnak gyöngyszeme
Tavaiban tükröződik sok zöldellő erdeje
Odafentről látszik a sok tarkabarka vitorla
Boldog aki elhajózik napsütötte Tihanyba

Tihany, Tihany, híres Tihany Balatonnak gyöngyszeme
Tavaiban tükröződik sok zöldellő erdeje

Előveszem cifra nyelű
kisbicskámat,
levágok egy puha bélű
bodzaágat.
Megfaragom nótás kedvű
Tilinkónak,
s hogyha kell, hát kölcsön adom
a rigónak.

Ég sátrában a tücskök
- tillárom!
Cimbalmoztak kedvükre
a nyáron.

Este kezdték a nótát,
s hajnalban
eláztatták a kottát
harmatban.

Nappal újra megírták
- tillárom!
Így mulattak kedvükre
a nyáron.

Tudom én már,mit csinálok,
üvegesinasnak állok,
apró tükröket csinálok,
annak örülnek a lányok.

Tudom én már,mit csinálok,
gerencsérinasnak állok,
apró babákat csinálok,
azon nevetnek a lányok.

Tudom én már,mit csinálok,
asztalosinasnak állok,
apró ágyakat csinálok,
abban álmodnak a lányok.

Forróság van, tűz a nap.
Majd megsülnek a kishalak.
A vakond a hűsben golfozik,
Csak róka doktor dolgozik.

A csiga is már meztelen,
Napszúrástól eszetelen,
A bagolynak a feje nagy,
Húhúzd meg róka, mert jön a fagy!

Minden állat neveti:
A póniló az okapi,
De napra nap és kőre kő,- figyeld meg!
A róka lesz majd a nyerő. Mert.

Refr.:

Kőre kő és napra nap - az alap.
Kőre kő és napra nap - az alap.
Kőre kő és napra nap - tuti fix,
Tuti fix lesz az alap.

Megjött a hideg, itt a tél.
Fagyos vihart hord a szél.
A jeges medve már alig várja, hogy
Elkészüljön a bundagyatyája - Yeah.

Minden állat didereg,
Befegytak a fenekek,
A róka bezzeg farkat lóbál, és
Körmöt rág a kandallónál.

A bagoly most már nagyon bánja, hogy
Akkora volt a csőre,
Megfogadja, nemsokára,
Ő is összegyűjt a kőre.Mert

Refr.

Üveggolyó, üvegház
belsejében mit találsz?
Bent lakik a szivárvány,
rajta ül egy királylány.

Ül a hídon magában,
üveggyöngy a nyakában,
gyémántfésű kezében,
igazgyöngy a szemében.

Üvegfalon ki-kinéz:
- Jön-e érte a vitéz
világhíres királyfi?
Vagy helyette akárki.

Vágtat a gazda a vasderesen,
bumsztata, bumsztata bumm!

Lánya mögötte feszít begyesen,
bumsztata, bumsztata, bumm!

Varjú kiált, s lepotyog valahány,
bumsztata, bumsztata bumm!

Lába-kezét töri ló, papa, lány,
bumsztata, bumsztata bumm!

Röppen a varjú, kacag komiszan:
bumsztata, bumsztata bumm!

"Holnap is erre jöhetnek, uram!"
bumsztata, bumsztata bumm!

Kertünk végét vakond járja,
nincs egyedül, ott a párja,
túrnak, fúrnak kicsik, nagyok,
én meg tiszta ideg vagyok.
Vakond apa fúr, vakond anya túr,
vakond fiú rág, vakond leány vág.
Vakond apa kapát forgat,
vakond anya lapátolgat,
vakond fiú idébb hordja,
vakond leány odébb tolja.
Vakond apa lép, vakond anya tép,
vakond fiú bont, vakond leány ront.
Vakond apa kapirgálja,
vakond anya kirostálja,
vakond fiú vakon kapja,
vakond lány a vagont rakja.
Vakond apa fönt, vakond anya dönt,
vakond fiú fent, vakond leány lent.
Vakond apa talicskázik,
vakond anya lebucskázik,
vakond család, ezer járat,
egyszer talán dezertálnak.

Hipp-hopp,
itt vagyok,
azt eszem,
amit kapok.

Ha nem kapok,
csip-csirip!
Koldulgatok
egy kicsit:
morzsát, maradék
kenyeret,
megrakom jól a
begyemet.

Hol lakik a Vízitündér? -
Én tudom!
Kezet nyújt, ha ezt a csapot
megnyitom...
De csak búsul csőbe zárva,
néha itt
egymás után
csöpögteti
könnyeit..

Néha pedig kiengedem
a kádban,
meséli, hogy nem boldog a
lakásban...
Jobb volt neki tóban élni,
mesében,
mert itt senki
nem hisz
már a tündérben...

Zaka-Zaka-Zakariás! zakatolás! bakfütty!
Zaka-Zaka-Zakariás! zakatolás! bakfütty!

Legelőn bika fut,
kormos,fekete.
A nyomán tehenek,
bojtos serege.


Zaka-Zaka-Zakariás! zakatolás! bakfütty!
Zaka-Zaka-Zakariás! zakatolás! bakfütty!

De hiszen 
mozdony, 
csattog a 
kereke:
A nyomán pöttöm
vagonok serege.

Zaka-Zaka-Zakariás! zakatolás! bakfütty!
Zaka-Zaka-Zakariás! zakatolás! bakfütty!

De hisz egy 
asszony, 
suhogó 
a haja,
a nyomán 
gyerekek,
csipegő,
csapata 

Zaka-Zaka-Zakariás! zakatolás! bakfütty!
Zaka-Zaka-Zakariás! zakatolás! bakfütty!

Útra kel a gőzös,
felülünk, felülünk.
Dübörög a mozdony,
zötyögünk, zötyögünk.

Zakatol az összes
kereke, kereke.
Szuszog a sok apró
szelepe, szelepe.

Hófehér a füstje,
gomolyog, gomolyog,
hegyeken a sínpár
kanyarog, kanyarog.

Leszállunk, ha itt a
Balaton, Balaton.
Hazamegyünk este
vonaton, vonaton!

Egy szobának két sarkában
két hatalmas tartomány van:
egyik Szana, másik Szét,
én lakom a közepét.

Szana népe vásározik,
Szét is nyomban kirakodik.
Szana - Szét, Szana - Szét:
én lakom a közepét!

Máskor a szoba két sarkában
más két kies tartomány van:
egyik Zene, másik Bona,
meg nem békélhetnek soha.

Zene ha zendül, Bona már legott
veri a vödröt, mint az üstdobot.
Zene-Bona, Szana-Szét:
( míg világgá nem szaladok ):
én lakom a közepét!

Zivatar lányka
vizesen
kopogóst jár az
ereszen,
kopogós közben
leng a szél,
az csak néki
térdig ér...
Sarkantyúján villám van,
kopogó közben
megvillan...
